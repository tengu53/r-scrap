https://www.eon.cz/radce/zelena-energie/ceny-energie/dvoutarifni-sazba-se-porad-vyplati/
#
                Dvoutarifní sazba elektřiny se pořád vyplatí
            - Dvoutarifní sazba elektřiny má stále svůj smysl.
- Rozdíl cen ve vysokém a nízkém tarifu už sice není tak velký jako dřív, v nízkém tarifu ale stále ušetříte až 2,50 Kč/kWh.
- Rozdíl cen závisí také na distribuční sazbě elektřiny.
**Proč je to důležité**
Mohlo by se zdát, že kvůli zdražování cen elektřiny a cenovému stropu stanovenému vládou už není dvoutarifní sazba elektrické energie tak výhodná jako dřív. Není to ale pravda, dvoutarifní sazba dál pomáhá šetřit náklady na elektřinu. A to i v případě, že platíte zastropované ceny. Je to dáno tím, že nízký a vysoký tarif se liší nejen cenou za silovou elektřinu, ale také za distribuci. Navíc někteří dodavatelé své ceny snížili pod vládou stanovený strop a díky tomu se už ceny nízkého a vysokého tarifu opět více odlišují. I když ne o tolik jako dříve. Podívejme se na to podrobněji.


Cenový strop u jedné MWh dělá 6 050 Kč a je přitom stejný pro vysoký a nízký tarif. Tato cena ale platí pouze pro dodávku elektřiny – jedná se tedy jenom o obchodní část celkové ceny, kterou platíte za samotnou komoditu. Pokud ale připočítáme i cenu za distribuci, vysoký a nízký tarif se začnou lišit. A to poměrně výrazně. Hlavně pokud elektřinou ohříváte vodu v bojleru – distribuční sazba D25d.
V tabulce vidíte celkové ceny elektřiny z našeho ceníku Elektřina. Úspora nákladů na energii je v nízkém tarifu u sazby D25d při zastropovaných cenách okolo 1,80 Kč/kWh (1800 Kč/MWh).

Druh spotřeby elektřiny


Koncová cena při zastropování ve vysokém tarifu (VT)


Koncová cena při zastropování v nízkém tarifu (NT)


Úspora (NT vs. VT)



Ohřev vody v bojleru


8 336,30 Kč/MWh


6 467,70 Kč/MWh


1 871,60 Kč


Vytápění
6 622,20 Kč/MWh


6 467,70 Kč/MWh


154,50 Kč


Zdroj dat: Ceník E.ON Elektřina platný k 31. 12. 2022, distributor EG.D, ceny elektřiny obsahují DPH

Vezmeme-li v úvahu ceny elektřiny bez vládního stropu, je úspora nákladů v nízkém tarifu ještě vyšší. Protože tady se oba tarify liší nejen v ceně za distribuci, ale i v ceně za dodávku. Největší rozdíl je zejména v případě, že elektřinou ohříváte vodu (sazba D25d), kde nízký tarif trvá 8 hodin denně. Rozdíl celkových cen elektřiny ve vysokém a nízkém tarifu může být třeba i 2,50 Kč za jednu kilowatthodinu, což dělá 2 500 Kč/MWh.
Pokud domácnost elektřinou vytápí, je rozdíl mezi VT a NT výrazně nižší, a to proto, že tito zákazníci mají nízký tarif skoro celý den (20–22 hodin denně) a jejich cena za MWh je tomu přizpůsobená.


Druh spotřeby elektřiny


Koncová nezastropovaná cena ve vysokém tarifu (VT)


Koncová nezastropovaná cena v nízkém tarifu (NT)


Úspora (NT vs. VT)




Ohřev vody v bojleru

8 250,40 Kč/MWh



5 785,30 Kč/MWh

2 465,10 Kč


Vytápění


6 566,50  Kč/MWh


6 096,30 Kč/MWh


470,20 Kč

Zdroj dat: Ceník E.ON Elektřina platný k 15. 2. 2023, distributor EG.D, ceny elektřiny obsahují DPH

Nízký tarif samozřejmě platí pro všechny vaše spotřebiče, ať už jde o pračku, myčku, nebo třeba elektrickou troubu. Může se proto vyplatit si na nízký tarif počkat. Lidé to tak často dělají a na dobu platnosti nízkého tarifu si naplánují třeba praní nebo sušení prádla. Na jednom praní prádla můžete takto ušetřit zhruba 2–3 Kč s ohledem na to, jakou spotřebu má vaše pračka.A kdy vám nízký tarif platí? Pokud bydlíte na distribučním území EG.D, nejsnáze to zjistíte v aplikaci nebo v portále Energie24. Jinak se podívejte na stránky svého distributora.Pokud uvažuje o změně způsobu vytápění nebo se chystáte pořídit si bojler, a přejdete tak z jednotarifní sazby na dvoutarifní, bude pravděpodobně nutné požádat si o změnu distribuční sazby. S tou vám samozřejmě rádi pomůžeme.

---
https://www.eon.cz/radce/zelena-energie/uspory-energie/pozadejte-o-dotaci/
#
                Požádejte o dotaci
            - Zateplení domu, výměna oken nebo kotle, to všechno jsou docela nákladné úpravy. Můžete ale využít dotace, které vám s financováním pomůžou.
- Nízkopříjmovým domácnostem jsou určeny Kotlíkové dotace.
- Pro všechny je tu pak Nová zelená úsporám.
- Měníte kotel? Spočítejte si příjmy své domácnosti. Možná budete mít nárok na 95% Kotlíkovou dotaci.
- Pokud jste nedávno zateplovali dům, měnili okna nebo modernizovali topení, zkuste konzultaci s energetickým poradcem třeba ve střediscích EKIS MPO, který vám řekne, jestli máte nárok na dotaci v rámci programu Nová zelená úsporám.
**Proč je to důležité**
Zateplení domu, výměna kotle za tepelné čerpadlo a další úsporná opatření mají jedno společné – poměrně vysokou cenu. Zkuste tedy využít různých dotací. Například nízkopříjmové domácnosti můžou získat Kotlíkovou dotaci ve výši až 95 % ceny nového kotle nebo tepelného čerpadla. Ano, pokud splníte podmínky, stát vám může zaplatit téměř celý nový zdroj tepla!Pro všechny majitele rodinných domů jsou pak určeny dotace Nová zelená úsporám. Jejich vyřízení vás sice bude stát trochu času a papírování, ale můžete získat příspěvek ve výši až poloviny nákladů na zateplení, nové topení, solární elektrárnu nebo třeba na nová okna. Zelená úsporám se teď na podzim bude měnit. Dotace by měly být sice trochu menší, zato mnohem jednodušší a bez nutnosti složitých žádostí. Sledujte proto aktuální podmínky třeba na našich stránkách E.ON Rádce.Kotlíková dotace zaplatí lidem s nízkými příjmy téměř celý nový kotel nebo tepelné čerpadlo.


Měníte kotel? Spočítejte si příjmy své domácnosti. Možná budete mít nárok na 95% Kotlíkovou dotaci.Pokud jste nedávno zateplovali dům, měnili okna nebo modernizovali topení, zkuste konzultaci s energetickým poradcem třeba ve střediscích EKIS MPO, který vám řekne, jestli máte nárok na dotaci v rámci programu Nová zelená úsporám.
Za odbornou spolupráci děkujeme společnosti EkoWATT.

---
https://www.eon.cz/radce/vytapeni-a-vetrani/usporne-vytapeni/jak-spravne-a-usporne-topit/
#
                Jak správně a úsporně topit
            - Důležité je dodržování optimálních teplot v domácnosti. Zbytečně nepřetápějte.
- Před topnou sezónou je nutné zkontrolovat kotel i termostatické hlavice všech radiátorů.
- Nenechte vzduch v místnosti příliš vychladnout, snažte se udržovat teplotu v interiéru stálou.
- Pokud při výrobě tepla dbáte na šetrnou spotřebu energie, je dobré mít zateplenou fasádu domu, kvalitní okna a izolovanou střechu.
- Kromě izolace je důležitá taky pravidelná kontrola plynových kotlů (doporučená je minimálně jednou ročně) a kontrola ostatního příslušenství, jako jsou termostatické hlavice u radiátoru a termostat
- Obývací pokoj 19–21 °C, ložnice 16–18 °C, kuchyně 18 °C, koupelna 24 °C, chodba 10–15 °C
- Přetápění v domácnosti se nevyplácí a není ani zdraví prospěšné, zejména v místnostech, kde spíte.
- Z hlediska efektivního provozu vytápění je nejvýhodnější, aby teplota v místnostech příliš nekolísala. Není dobré interiér příliš vychladit a pak jej vysokým výkonem kotle znovu vytápět.

- Pokud nejste přes den doma, netopte zbytečně. V hodně chladném počasí však topení nevypínejte úplně během nepřítomnosti a nechte raději interiér domu či bytu temperovat.
- Ideální je nastavit teplotu na cca 16 °C. Díky tomu pak zbytečně moc netopíte, ale zároveň nenecháte vychladnout stěny.
- Vhodným doplňkem pro efektivní vytápění je kvalitní termostat, se kterým si teplotu můžete přednastavit podle vašich časových požadavků.

- Termostatickou hlavici radiátoru nastavte na požadovaný stupeň a takto ji ponechte. Pokud vám bude v místnosti příliš teplo nebo chladno, zkorigujte teplotu jen drobným pootočením hlavice. Termostatickou hlavici nepoužívejte jako ventil s polohami zavřeno/otevřeno.

- Radiátory by neměly být natěsno obestavěné nábytkem a rovněž by je neměly překrývat záclony či závěsy.
- Z radiátorů čas od času odstraňte prach a odvzdušněte je.

**Proč je to důležité**
Správným používáním topení můžete během topné sezóny i ušetřit. Nejúčinnější opatření z hlediska úspor je však zbytečně nepřetápět a topení dobře regulovat bez zbytečných extrémů.


Pokud při výrobě tepla dbáte na šetrnou spotřebu energie, je dobré mít zateplenou fasádu domu, kvalitní okna a izolovanou střechu.Kromě izolace je důležitá taky pravidelná kontrola plynových kotlů (doporučená je minimálně jednou ročně) a kontrola ostatního příslušenství, jako jsou termostatické hlavice u radiátoru a termostat

Obývací pokoj 19–21 °C, ložnice 16–18 °C, kuchyně 18 °C, koupelna 24 °C, chodba 10–15 °CPřetápění v domácnosti se nevyplácí a není ani zdraví prospěšné, zejména v místnostech, kde spíte.Z hlediska efektivního provozu vytápění je nejvýhodnější, aby teplota v místnostech příliš nekolísala. Není dobré interiér příliš vychladit a pak jej vysokým výkonem kotle znovu vytápět.


Pokud nejste přes den doma, netopte zbytečně. V hodně chladném počasí však topení nevypínejte úplně během nepřítomnosti a nechte raději interiér domu či bytu temperovat.Ideální je nastavit teplotu na cca 16 °C. Díky tomu pak zbytečně moc netopíte, ale zároveň nenecháte vychladnout stěny.Vhodným doplňkem pro efektivní vytápění je kvalitní termostat, se kterým si teplotu můžete přednastavit podle vašich časových požadavků.


Wim Hof učí lidi posilovat imunitu. Češi díky němu začínají mít rádi zimu. Najdete na Spotify i na YouTube.


Termostatickou hlavici radiátoru nastavte na požadovaný stupeň a takto ji ponechte. Pokud vám bude v místnosti příliš teplo nebo chladno, zkorigujte teplotu jen drobným pootočením hlavice. Termostatickou hlavici nepoužívejte jako ventil s polohami zavřeno/otevřeno.


Radiátory by neměly být natěsno obestavěné nábytkem a rovněž by je neměly překrývat záclony či závěsy.Z radiátorů čas od času odstraňte prach a odvzdušněte je.


---
https://www.eon.cz/radce/zelena-energie/solarni-energie/kolik-elektriny-vyrobi-solarni-panel/
#
                Kolik elektřiny vyrobí solární panel
            - Na jeden čtvereční metr povrchu dopadá 1 kW solární energie. Fotovoltaika z toho umí na elektřinu přeměnit cca 17 %.
- Výkon solárních panelů se počítá v jednotkách wattpeak - Wp
- Jeden instalovaný kWp vyrobí ročně přibližně jednu MWh elektřiny.

**Proč je to důležité**
Pokud svítí slunce, dopadá na zemský povrch na našem území přibližně 1 kW solární energie na jeden čtvereční metr. Hodnota se liší podle regionu, nejvíce nám slunce svítí na jižní Moravě, nejméně pak v severních Čechách. Fotovoltaické panely ale z tohoto množství solární energie umí na elektřinu přeměnit jen menší část – obvykle se uvádí 17 %.Výkon fotovoltaických panelů počítáme v jednotkách wattpeak (Wp), které označují, kolik wattů elektřiny panel vyrobí, když na něj naplno svítí slunce. Pro odhad vyrobené elektřiny stačí vzít úvahu, že jeden instalovaný kWp fotovoltaických panelů vám ročně vyrobí cca 1 MWh elektřiny. V teplých oblastech, jako jsou střední Čechy anebo jižní Morava vám solární elektrárna vyrobí elektřiny dokonce trochu víc.


Počet solárních panelů (300 Wp)
Výkon solárních panelů
Celková plocha


Přibližná roční výroba elektřiny

4
1 200 Wp
6,5 m2
1,2 MWh
6


1 800 Wp
9,8 m2
1,8 MWh
8
 2 400 Wp
16 m2
2,4 MWh


Tabulka: Výkon a plocha fotovoltaických panelů. Údaje v tabulce jsou orientační!Nesmíme také zapomenout na to, ze výroba elektřiny ze slunce velmi kolísá během roku. V zimě v domácí elektrárně vyrobíte elektřiny méně a přes léto více. Nejslabším obdobím je obvykle listopad, prosinec a část ledna, naopak během letních měsíců dokáže solární elektrárna pokrýt všechnu nebo přinejmenším většinu vaší spotřeby elektřiny.

---
https://www.eon.cz/radce/zelena-energie/ceny-energie/kdo-jsou-energosmejdi-a-jak-je-poznat/
#
                Kdo jsou energošmejdi a jak je poznat
            - Energošmejdi jsou nepoctiví prodejci nebo zprostředkovatelé energií. 
- Zavolají vám nebo přijdou až k vám domů a pod různými záminkami se vám snaží vnutit k podpisu novou smlouvu nebo plnou moc k jejímu uzavření.
- Energošmejdům nic nepodepisujte. Pokud volají, jasně během hovoru řekněte, že s jejich nabídkou nesouhlasíte a telefonát hned ukončete. 
- Někdy volají i poctiví dodavatelé. Takový hovor ale poznáte tak, že vás během něho nebude operátor k ničemu nutit.
- Vydávají se za zástupce externího úřadu, jako je Energetický regulační úřad, Česká obchodní inspekce, Česká pošta a dalších.
- Vystupují jménem vašeho stávajícího dodavatele – nabízejí kontrolu faktur, smluv, měřidel. 
- Případně se ptají, jestli už vám přišla nová smlouva a předloží vám smlouvu k podpisu. Ta je už ale s jiným dodavatelem.
- Pod různými záminkami předkládají k podpisu novou smlouvu a plnou moc.
- Neváhají oslovit staré, zmatené nebo nesvéprávné osoby bez vztahu k odběrnému místu.
- Přesvědčují vás k podpisu nové smlouvy, i když vědí, že při odchodu od stávajícího dodavatele zaplatíte nemalou pokutu.
- Mají obchodní podmínky, ze kterých se lze jen velmi obtížně vyvázat, často z nich vyplývají vysoké pokuty.
**Proč je to důležité**
Nepoctiví prodejci a zprostředkovatelé na trhu s elektřinou a plynem, pro které se vžil název energetičtí šmejdi, jsou stále aktivní. V poslední době energošmejdi hodně využívali zoufalých lidí, jejichž dodavatel jim hodně zdražil energie nebo ukončil svou činnost.Novým trikem je také zneužívání vládního zastropování cen energií. Energošmejdi lidem vnucují podpis nové a nevýhodné smlouvy, která je podle nich nutná pro získání zastropovaných cen.  Nic takového přitom není potřeba a každý odběratel získává zastropovanou cenu automaticky.Časté jsou také výhrůžky odpojením elektřiny a plynu, pokud lidé neuhradí byť jen jedinou zálohu. To ale také není možné. Podle Energetického regulačního úřadu může být odběratel odpojen až tehdy, když neuhradil alespoň dvě různé platby za energie.

Asi nejjednodušší radou je vůbec nevyužívat služeb podomních prodejců. Podomní prodej je naštěstí v mnoha obcích zakázán obecní vyhláškou. Pokud přítomnost podomních prodejců energií v místě bydliště zaznamenáte, dejte to ihned vědět na obecní úřad. Jeho zaměstnanci pak mohou třeba zveřejnit výstrahu obecním rozhlasem.Pozor také na telefonické uzavření smlouvy. Problematický telefonní hovor ukončete a s nabídkami operátorů nesouhlaste. Důsledně využívejte pouze oficiální zákaznickou linku, e-mailovou adresu nebo webové stránky svého dodavatele energií.Nic nepodepisujte náhodným návštěvám podezřelých prodejců.

Obvykle vám volají nebo vás navštíví přímo doma. Jejich oblíbeným trikem, jak se k vám vloudit, je dárek: nabízejí různé reklamní předměty a další podobné věci. Dárky odmítněte, nebo v souvislosti s nimi nikdy nic nepodepisujte. Svaz obchodu a cestovního ruchu ČR rozdělil jejich praktiky do následujících oblastí:Falešné představení se za účelem dostat se k zákazníkoviVydávají se za zástupce externího úřadu, jako je Energetický regulační úřad, Česká obchodní inspekce, Česká pošta a dalších.Vystupují jménem vašeho stávajícího dodavatele – nabízejí kontrolu faktur, smluv, měřidel. Případně se ptají, jestli už vám přišla nová smlouva a předloží vám smlouvu k podpisu. Ta je už ale s jiným dodavatelem.Nemorální jednání a šizení zákazníkůPod různými záminkami předkládají k podpisu novou smlouvu a plnou moc.Neváhají oslovit staré, zmatené nebo nesvéprávné osoby bez vztahu k odběrnému místu.Přesvědčují vás k podpisu nové smlouvy, i když vědí, že při odchodu od stávajícího dodavatele zaplatíte nemalou pokutu.Zneužití různých právních kličekMají obchodní podmínky, ze kterých se lze jen velmi obtížně vyvázat, často z nich vyplývají vysoké pokuty.

---
https://www.eon.cz/radce/usporne-bydleni/dotace-nova-zelena-usporam/patri-do-programu-zelena-usporam-vymena-oken/
#
                Patří do programu Zelená úsporám výměna oken
            - Výměna oken patří mezi podporované stavební úpravy, pokud zároveň významně snížíte energetickou náročnost domu. 
- Výše dotace v rámci Nové zelené úsporám se počítá na základě plochy vyměňovaných konstrukcí - tedy oken a dveří.
**Proč je to důležité**
Výše dotace na výměnu oken a dveří v rámci programu Nová zelená úsporám se počítá na základě jejich celkové plochy. Její výše se pohybuje od 2 200  do 3 800 Kč/m2, přičemž čím komplexnější rekonstrukci domu provedete (co nejvíce snížíte energetické nároky domu), tím více peněz dostanete. Výměna oken může v rodinném domě zlevnit až o 50 % (maximální výše dotace v procentech uznatelných nákladů), ale musí být součástí komplexního řešení, které sníží spotřebu energie domu alespoň o 10 %.

---
https://www.eon.cz/radce/zelena-energie/solarni-energie/pozor-na-nepoctive-dodavatele-fotovoltaiky/
#
                Solární šmejdi útočí – pozor na nepoctivé dodavatele fotovoltaiky
            - Velký zájem o solární elektrárny přilákal také nepoctivé firmy.
- Slibují nereálnou ekonomickou návratnost elektrárny, vyberou vysokou zálohu, ale s dodávkou zařízení pak příliš nespěchají.
- Výjimkou není ani špatná montáž. Kvalitních odborníků je v Česku nedostatek a některé firmy najímají nekvalifikované pracovníky.
- Dobrého dodavatele poznáte hlavně podle vstřícného, otevřeného a osobního přístupu.

- Je členem Solární asociace. My jsme do ní vstoupili 1. 5. 2023, protože pracuje na udržení vysoké kvality v oboru, a to je důležité i pro nás.
- Dobrý dodavatel vás nebude přesvědčovat ke koupi co největšího a  nejvýkonnějšího zařízení, ale individuálně posoudí vaši situaci  a navrhne vám elektrárnu přesně na míru. Takhle to děláme také my v E.ONu. 
- Dodavatel za vás vyřídí veškerou administrativu spojenou s připojením solární elektrárny k elektrické síti a získáním dotace. Možnost a lhůtu pro připojení k elektrické distribuční síti předem ověří. Pokud hrozí, že vám distributor nebude chtít elektrárnu z kapacitních důvodů k síti připojit, navrhne vám řešení. 
- Osobně vás navštíví technik. Ještě před podpisem smlouvy za vámi přijede specialista, který posoudí realizovatelnost zakázky, zaměří umístění panelů na střeše, vedení kabelů a umístění technologie. Pomůže vám také najít vhodné uspořádání a výkon solárního systému tak, aby vám co nejlépe vyhovoval. 
- Dobrý dodavatel vám také poradí a pomůže s případnou rekonstrukcí rozváděče, podle požadavků distribuční firmy a pomůže vyřešit i všechny další technické problémy, které mohou v souvislosti s instalací solární elektrárny nastat. 
- Firmy vyberou zálohu, ale elektrárnu nedodají. Zákazníci firmám zaplatí dopředu nemalou zálohu, klidně i několik set tisíc korun, ale firma elektrárnu dodá až s velkým zpožděním nebo vůbec a nebere telefony. 
- Záloha je příliš vysoká. Nepoctivá firma vyžaduje zálohovou platbu ve výši 80 nebo i 100 % z ceny elektrárny. Přitom podle kodexu Solární asociace by měla záloha na fotovoltaiku dělat maximálně 60 % z celkové ceny zakázky. 
- Firma tvrdí, že mají vše skladem, ale není to pravda. Tohle možná znáte z nepoctivých e-shopů. Prodejce vás ujistí, že všechny díly elektrárny mají skladem a jejímu dodání a montáži nic nestojí v cestě. Po měsících nečinnosti se ale začne firma vymlouvat třeba na dlouhé čekání na dodávku panelů z Číny nebo Německa. 
- Firma  slibuje nereálné dodací lhůty. Dodavatel slíbí elektrárnu namontovat v čase, o kterém ví, že ho nemůže dodržet. Lidé pak na elektrárnu čekají mnohem déle, než původně počítali. 
- Obchodník slibuje podezřele rychlou návratnost investice. Prodejce vás zahrne fantastickými a nereálnými čísly, přitom i v době drahých energií je návratnost domácí solární elektrárny 5 a více let.   
- Firma se zákazníka snaží přesvědčit k co největší investici. Obchodník se vám může snažit prodat zbytečně velkou a nákladnou elektrárnu, s argumentem, že tak vyrobíte co nejvíce elektřiny a dostanete tu nejvyšší dotaci. Domácí solární elektrárna se ale nejvíc vyplatí, pokud co nejlépe odpovídá potřebám vaší domácnosti a její výkon není zbytečně malý, ale ani příliš velký. 
- Neodborná montáž. Montovat solární elektrárny by měli jen speciálně proškolení technici. Nepotivé firmy často najímají nekvalifikované zaměstnance, kteří pak mohou špatnou montáží způsobit materiální škody. Například poruší střešní krytinu a do domu vám bude zatékat voda, stačí ale třeba špatně zasunutý konektor a kabely mohou začít hořet! 
**Proč je to důležité**
Vysoké ceny energií způsobily mimo jiné také velký zájem o domácí solární elektrárny. Lidé levnou a ekologickou elektřinu ze slunce chtějí a počet instalací malých solárních elektráren na střechách rodinných domů trhá rekordy. Současného solárního boomu ale využívají nepoctivé firmy, které nejen že vyberou vysokou zálohu, ale slíbenou elektrárnu třeba ani nedodají, nebo jen s velkým zpožděním. Solární elektrárna je velká investice, při výběru dodavatele je proto nutné dávat si velký pozor.     

Někteří dodavatelé solárních technologií zkoušejí z lidí vytáhnout peníze různými způsoby. Ti často zaplatí vysokou zálohu, ale slibovaná elektrárna nikde. Mezi časté problémy patří také neodborná montáž a tady už mohou být ve hře i nebezpečné úrazy. Podívejte se, s čím se zákazníci nepoctivých firem nejčastěji setkávají: Firmy vyberou zálohu, ale elektrárnu nedodají. Zákazníci firmám zaplatí dopředu nemalou zálohu, klidně i několik set tisíc korun, ale firma elektrárnu dodá až s velkým zpožděním nebo vůbec a nebere telefony. Záloha je příliš vysoká. Nepoctivá firma vyžaduje zálohovou platbu ve výši 80 nebo i 100 % z ceny elektrárny. Přitom podle kodexu Solární asociace by měla záloha na fotovoltaiku dělat maximálně 60 % z celkové ceny zakázky. Firma tvrdí, že mají vše skladem, ale není to pravda. Tohle možná znáte z nepoctivých e-shopů. Prodejce vás ujistí, že všechny díly elektrárny mají skladem a jejímu dodání a montáži nic nestojí v cestě. Po měsících nečinnosti se ale začne firma vymlouvat třeba na dlouhé čekání na dodávku panelů z Číny nebo Německa. Firma  slibuje nereálné dodací lhůty. Dodavatel slíbí elektrárnu namontovat v čase, o kterém ví, že ho nemůže dodržet. Lidé pak na elektrárnu čekají mnohem déle, než původně počítali. Obchodník slibuje podezřele rychlou návratnost investice. Prodejce vás zahrne fantastickými a nereálnými čísly, přitom i v době drahých energií je návratnost domácí solární elektrárny 5 a více let.   Firma se zákazníka snaží přesvědčit k co největší investici. Obchodník se vám může snažit prodat zbytečně velkou a nákladnou elektrárnu, s argumentem, že tak vyrobíte co nejvíce elektřiny a dostanete tu nejvyšší dotaci. Domácí solární elektrárna se ale nejvíc vyplatí, pokud co nejlépe odpovídá potřebám vaší domácnosti a její výkon není zbytečně malý, ale ani příliš velký. Neodborná montáž. Montovat solární elektrárny by měli jen speciálně proškolení technici. Nepotivé firmy často najímají nekvalifikované zaměstnance, kteří pak mohou špatnou montáží způsobit materiální škody. Například poruší střešní krytinu a do domu vám bude zatékat voda, stačí ale třeba špatně zasunutý konektor a kabely mohou začít hořet! 

---
https://www.eon.cz/radce/ekologie/trideni-odpadu/co-je-bioodpad/
#
                Co je bioodpad a jak ho třídit
            - Bioodpad je biologicky rozložitelný odpad. 
- Do kontejnerů na biologický odpad, které obvykle poznáme podle hnědé barvy, patří například: popel ze dřeva, stará zemina, peří, jedlý olej a další. 
- Odhaduje se, že bioodpad tvoří až 40 % běžně produkovaného domácího odpadu. A to už rozhodně stojí za to třídit.  

- Bioodpad můžeme jednoduše zpracovat vlastním kompostováním, eventuálně odnést do sběrného dvora. 
- Dalším řešením je třídění do speciálních popelnic, svážených z domácností, nebo do obecních kontejnerů. 
- Někdo nechává bioodpad shořet, což bývá riskantní. „V otevřeném ohništi lze spalovat jen suché rostlinné materiály neznečištěné chemickými látkami,“ říká zákon o ochraně ovzduší. 
- Koupě vlastní popelnice na bioodpad stojí přibližně 1 000 Kč, pronájem vyjde kolem 200 Kč/rok. 
- Každá obec musí umožnit třídění biologického odpadu aspoň ve vegetační sezóně – prostřednictvím obecních kontejnerů či sběrného dvora. Někde svážejí domácí bioodpad, podobně jako směsný odpad – buďto zadarmo, nebo za poplatek. 

- Zbytky ovoce a zeleniny, pečiva i vařených jídel, 
- kávová sedlina a čajové pytlíky, 
- skořápky z vajíček a ořechů,
-  lepenka, papírové kapesníky, ubrousky, 
- zvadlé květiny, zemina z květináčů, posekaná tráva, větvičky, plevel, 
- podestýlka a trus domácích zvířat, piliny, 
- popel ze dřeva, stará zemina, 
- peří, chlupy, vlasy, 
- jedlý olej (v menším množství a nasáknutý do savého ubrousku nebo pilin). 
**Proč je to důležité**
Zbytkům ovoce, zeleniny, květin nebo vařených jídel stačí poměrně krátká doba, aby se rozpadly. Proč toho tedy nevyužít? Bioodpad ovšem musíme zavčas vyhodit do speciální popelnice, anebo ještě lépe kompostovat, jinak může plesnivět a zapáchat mezi ostatním odpadem.  


Bioodpad můžeme jednoduše zpracovat vlastním kompostováním, eventuálně odnést do sběrného dvora. Dalším řešením je třídění do speciálních popelnic, svážených z domácností, nebo do obecních kontejnerů. Někdo nechává bioodpad shořet, což bývá riskantní. „V otevřeném ohništi lze spalovat jen suché rostlinné materiály neznečištěné chemickými látkami,“ říká zákon o ochraně ovzduší. Koupě vlastní popelnice na bioodpad stojí přibližně 1 000 Kč, pronájem vyjde kolem 200 Kč/rok. Každá obec musí umožnit třídění biologického odpadu aspoň ve vegetační sezóně – prostřednictvím obecních kontejnerů či sběrného dvora. Někde svážejí domácí bioodpad, podobně jako směsný odpad – buďto zadarmo, nebo za poplatek. 




Doba plastová je doba plastová. Jak se neutopit v plastových odpadcích? Najdete na Spotify i na YouTube.


---
https://www.eon.cz/radce/zelena-energie/vetrna-energie/kolik-stoji-mala-vodni-elektrarna/
#
                Kolik stojí malá vodní elektrárna
            - Potoky a říčky mohou sloužit i k výrobě ekologické energie. 
- Malá vodní elektrárna může domácnostem snižovat účty za energie, vyrobenou elektřinu je také možné prodávat.
- Prakticky musíme zohlednit intenzitu vodního toku, zvláště když malá vodní elektrárna v profesionálním provedení stojí řádově statisíce až milióny korun.
- Průmyslové od 1 MW
- Mini-elektrárny do 1 MW
- Domácí do 35 kW 
**Proč je to důležité**
Na trhu najdeme různé modely, ale princip zůstává v podstatě stejný. Malá vodní elektrárna přeměňuje energii proudícího potoku nebo říčky na elektřinu prostřednictvím turbíny, která pohání generátor. Množství vyrobené energie závisí na spádu a průtoku vody.
Malá vodní elektrárna má zřejmé výhody: Využívá obnovitelný zdroj energie, prakticky nevytváří odpad a šetří životní prostředí. Malá vodní elektrárna znamená také jistá rizika: Závisí na stabilním průtoku vody a málokde najdeme vhodnou lokalitu pro její výstavbu. 
Základní typy rozdělujeme podle instalovaného výkonu, dosahovaného v ideálních podmínkách:

Průmyslové od 1 MW
Mini-elektrárny do 1 MW
Domácí do 35 kW 


Začněme studiem říčky nebo potoka, přesněji celoročního spádu a průtoku. Pro představu: Například říčka klesající o 3 ‰ (3 metry výšky na 1 kilometr délky), kterou protéká kubík vody za sekundu, poskytuje energii přibližně pro výkon 25 kW. Nemá smysl, aby malá vodní elektrárna svými možnostmi přesahovala realitu říčního toku.Potom zvažte, jestli technologii pracně sestrojovat svépomocí, anebo koupit profesionální řešení. I malá vodní elektrárna je už projektem, který potřebuje příslušná povolení úřadů. V ekonomické kalkulaci nákladů na pořízení a provoz technologie je samozřejmě nutné počítat hlavně s elektřinou, kterou vám malá vodní elektrárna vyrobí a spotřebujete ji na místě. Teprve až přebytky je možné prodávat do distribuční sítě.  

---
https://www.eon.cz/radce/zelena-energie/uspory-energie/jaky-je-rozdil-mezi-spotrebici-a-a-nebo-a/
#
                Jaký je rozdíl mezi spotřebiči energetické třídy A, B a C
            - Výrobci domácích spotřebičů představují stále hospodárnější modely.

- Původně bylo nejlepší hodnocení symbolizováno A, později A+, A++. V březnu 2021 se označení nejúspornější kategorie vrátilo opět na A.
- Nejúspornější a nejlepší spotřebiče tedy budou mít na energetickém štítku písmeno A, ty trochu horší, ale pořád úsporné pak písmeno B, C, D, E.
- Nepříliš úsporné spotřebiče mají energetickou třídu F nebo G.
**Proč je to důležité**
Výrobci a prodejci musejí polepovat svoje elektrospotřebiče předepsanými štítky, kde povinně zveřejňují provozní náročnost. Roční spotřebu elektřiny vyčíslují například jednotkami kWh/rok, tedy počtem kilowatthodin za rok. Zatímco dříve se energetické třídy označovaly písmeny, přičemž ty nejúspornější pak ještě "plusky", dnes je tomu úplně jinak. Pokud jste dříve chtěli koupit třeba úspornější lednici, hledali jsme model s označením A+++. Dnes má ale stejný model lednice označení D nebo E, kvalitní modely pak C. Porovnejme chladničky stejné velikosti a výkonnosti. Lednička nejvyšší energetické třídy vychází o čtvrtinu úsporněji než model A++. Spotřebu chladničky A+ stahuje téměř o polovinu! Velmi prodělečně vychází zastaralá třída D.
Energetická třída
Spotřeba za 10 let
Úspora vůči typu D
A+++
5 820 Kč
8 280 Kč
A++
8 570 Kč
5 530 Kč
A+
11 904 Kč
2 196 Kč
D
14 100 Kč
 
Údaje v tabulce jsme spočítali podle namátkou vybraných elektrospotřebičů (chladniček), které mají stejný užitný objem 300 litrů. Spotřeba chladniček se ale liší v závislosti na provedení (velikost mrazáku atd.). Srovnání je proto jen orientační.  

---
https://www.eon.cz/radce/chytra-domacnost/domaci-spotrebice/jake-provozni-naklady-ma-susicka-pradla-a-a-a-a/
#
                Jaké provozní náklady má sušička prádla A+, A++ a A+++
            - Současný trh nabízí kondenzační sušičky prádla, ale také vylepšené modely s tepelným čerpadlem. 
- Všechny spotřebiče rozdělujeme podle jejich provozní náročnosti.  
- Při nákupu nové sušičky vždy rozhodují pořizovací náklady, objem, životnost přístroje a v neposlední řadě chování spotřebitele. 
- Nejlevnější sušičku prádla energetické třídy A+ koupíte zhruba za 10 000 Kč. Zdánlivě laciný přístroj však může přijít draze, pokud spotřebuje příliš mnoho elektrické energie. 
- Kondenzační sušička s tepelným čerpadlem oproti běžným sušičkám ušetří až 50 % energie. Pracuje totiž tak, že využívá rovněž energii ohřátého vzduchu, který vzniká během sušení. 
- Abyste co nejvíce prodloužili životnost a maximalizovali účinnost své sušičky, respektujte maximální kapacitu bubnu a pravidelně, například vysavačem, čistěte filtry, které bývají poblíž dvířek. 
- Nejpozději po skončení záruční doby využijte službu E.ON Servis+, která zahrnuje odborné opravy. 
- z elektrické zásuvky, 
- ze svého okolí, 
- z teplého, vlhkostí nasyceného vzduchu, jenž odchází ze sušící komory. 
**Proč je to důležité**
Díky sušičce prádlo rychleji uschne, rázem vypadá jako vyžehlené a déle vydrží. Kvalitní sušička prádla šetří čas a vyhovuje alergikům. Energeticky úspornější přístroje třídy A+++, které pro sušení zpravidla využívají tepelné čerpadlo, vás sice budou stát cca dvojnásobek a více, ale v této kombinaci bude energetická úspora znatelná.  

Nejlevnější sušičku prádla energetické třídy A+ koupíte zhruba za 10 000 Kč. Zdánlivě laciný přístroj však může přijít draze, pokud spotřebuje příliš mnoho elektrické energie. Kondenzační sušička s tepelným čerpadlem oproti běžným sušičkám ušetří až 50 % energie. Pracuje totiž tak, že využívá rovněž energii ohřátého vzduchu, který vzniká během sušení. Abyste co nejvíce prodloužili životnost a maximalizovali účinnost své sušičky, respektujte maximální kapacitu bubnu a pravidelně, například vysavačem, čistěte filtry, které bývají poblíž dvířek. Nejpozději po skončení záruční doby využijte službu E.ON Servis+, která zahrnuje odborné opravy. 

Při porovnávání předpokládejme, že přístroj naplníme průměrně 8 kilogramy prádla a během roku spustíme 160 cyklů.  Energetická třídaRoční náklady na spotřebuÚspora vůči typu A+Sušička prádla A+++1 500 Kč500 KčSušička prádla A++1 900 Kč100 KčSušička prádla A+2 000 Kč 

Sušení probíhá podobně jako v běžné kondenzační sušičce. Ovšem pro ohřev, respektive pro ochlazování vzduchu využíváme tepelné čerpadlo, které čerpá energii z více zdrojů: z elektrické zásuvky, ze svého okolí, z teplého, vlhkostí nasyceného vzduchu, jenž odchází ze sušící komory. V důsledku tepelné čerpadlo přispívá k úspornému provozu sušiček, které potřebují méně elektrické energie.  Například běžné kondenzační sušičky spotřebují kolem 2 až 3 kWh na jeden sušící cyklus. To v přepočtu na peníze znamená 11,6 až 17,4 Kč (počítáme s cenou 5,8 Kč/kWh). Sušičky s tepelným čerpadlem v energetické třídě A+++ si na jeden cyklus vyžádají jen 1,5 kWh, tedy asi 6 Kč. 

---
https://www.eon.cz/radce/zelena-energie/ceny-energie/z-ceho-se-sklada-cena-elektriny/
#
                Z čeho se skládá cena elektřiny
            - Cena elektřiny se skládá ze dvou hlavních částí – státem regulované a neregulované složky.
- Součástí regulované složky jsou různé poplatky spojené s provozem elektrické soustavy.
- Neregulovanou složku tvoří cena silové elektřiny.
**Proč je to důležité**
Cenu elektřiny tvoří dvě velké části – neregulovaná složka (cena za silovou elektřinu) a regulovaná složka, jejíž cenu určuje Energetický regulační úřad. Ta obsahuje různé poplatky spojené s procesem výroby a distribuce elektřiny od elektrárny až do vaší zásuvky. Regulovaná složka přitom tvoří více než polovinu celkové ceny za MWh elektrické energie. Podívejme se na všechno trochu blíže:

Distribuční poplatky – největší část regulovatelné složky tvoří poplatky distributorům elektřiny. Distribuční poplatky mohou být podle oblastí a distributorů různé a jsou jednou z příčin, proč se cena elektřiny v různých regionech mírně odlišuje.
Poplatek za rezervovaný příkon – v rozvodné elektrické síti je pro vaše odběrné místo rezervované určité množství energie, za což musíte platit, i když nakonec vůbec nic nespotřebujete. Měsíční poplatek za rezervovaný příkon závisí na velikosti hlavního jističe.
Příspěvek na výrobu z obnovitelných zdrojů energie – z těchto příspěvků, které zaplatí každý spotřebitel elektřiny, se dotuje výkupní cena energie z obnovitelných zdrojů. Příspěvky na obnovitelné zdroje se nyní počítají podle kapacity hlavního jističe. Výpočet měsíčních poplatků je jednoduchý podle vzorce 11,84 Kč×celkový počet ampér hlavního jističe, přičemž maximální částka je omezena součinem 495 Kč a počtu spotřebovaných MWh. Co je ale nejdůležitější, od října 2022 až do konce roku 2023 je placení toho poplatku odpuštěno, takže tento poplatek nyní neplatíte.  
Poplatek za systémové služby – z těchto poplatků se financuje provoz České přenosové soustavy (ČEPS).
Poplatek operátorovi trhu – malý poplatek pro společnost Operátor trhu s elektřinou (OTE), která se mimo jiné stará o formality spojené s přechodem zákazníků k jinému dodavateli.

Vlastní silová elektřina je součástí neregulované složky ceny elektřiny. V případě dvoutarifní sazby ji samozřejmě tvoří spotřeba levné elektřiny v nízkém i dražší elektřiny vysokém tarifu. Jedině tuto cenu může případně ovlivnit dodavatel energie.

---
https://www.eon.cz/radce/vytapeni-a-vetrani/plynove-kotle/na-co-si-davat-pozor-u-kondenzacnich-kotlu/
#
                Na co si dávat pozor u kondenzačních kotlů
            - Plynové kondenzační kotle jsou vysoce účinné a úsporné.
- Kondenzačnímu kotli se musí přizpůsobit celá otopná soustava domácnosti.
- Tento typ kotle vyžaduje vybudování odvodu kondenzátu z kotle do odpadu.
**Proč je to důležité**
Ačkoli jsou kondenzační kotle velmi úsporné, jejich provoz má svá určitá specifika. Ta jsou dána hlavně technologií kondenzačního ohřevu vody. S čím je nutné při provozu plynového kondenzačního kotle počítat?

Kondenzační plynový kotel pracuje nejúsporněji při nižších teplotách otopné vody a nižším teplotním spádu (rozdílu teplot vody na vstupu a výstupu kotle). Vyžaduje proto instalaci kvalitních nízkoteplotních radiátorů nebo systému pro podlahové vytápění. Staré litinové radiátory určené pro vyšší teploty vody moderním kondenzační kotlům zpravidla nevyhovují. Do kotle by se měla vracet voda s co nejnižší teplotou. Teplota vratné vody nesmí překročit zhruba 45 °C, protože kotel by pak přestal pracovat v nejúspornějším kondenzačním režimu.

Při provozu se v tomto typu kotle tvoří kondenzát. Jedná se o zkondenzované vodní páry ze spalin. Kondenzát je kyselý – jde o vodu s malým obsahem kyseliny dusičné a dusité. V praxi se kondenzát odvádí přímo do odpadu a tento odvod je při instalaci kotle nutné vybudovat. A právě to může být problém v místech, kde odpadní potrubí není po ruce. Kondenzátu v kotli vzniká poměrně velké množství v desítkách litrů denně. Přestože jde o slabou kyselinu, není nebezpečný. Naopak pomáhá neutralizovat většinou příliš zásadité odpadní vody.

Výkon otopné soustavy v domě by měl odpovídat jeho celkovým tepelným ztrátám. Kondenzační kotel nesmí být příliš slabý, protože pak nedokáže interiér dobře vytopit. Kotel však nesmí být ani zbytečně silný, což může být problém hlavně v moderních nízkoenergetických domech. Příliš výkonný kotel zbytečně cykluje – často se zapíná a vypíná a nepracuje v optimálním režimu.

Kondenzační kotel je dnes velmi žádaný i z toho důvodu, že jej lze ovládat přes PC, tablet nebo webové rozhraní. Regulace systému zabezpečuje celkový komfort bydlení i úsporu paliva. Při výměně starého kotle za kotel kondenzační se nedoporučuje ponechávat předchozí termostaty. Jejich zastaralé fungování omezuje výhody nového kotle. Pro ovládání není vhodný ani pokojový termostat. Moderní kondenzační kotle mají vlastní mikroprocesorové regulace, a proto potřebují adekvátní řídicí systém vytápění.

---
https://www.eon.cz/radce/alternativni-doprava/elektromobily/je-mozne-elektromobil-nabijet-pomoci-solarnich-panelu/
#
                Je možné elektromobil nabíjet pomocí solárních panelů
            - Elektromobily je možné nabíjet i solární energií.
- Je to ekologicky šetrné a finančně výhodné.
- Potřebujete solární elektrárnu s dostatečným výkonem.
**Proč je to důležité**
Nabíjení elektromobilů pomocí solárních panelů je velmi výhodné a ekologické, protože auto dobíjíte zdarma a z obnovitelného zdroje energie. Pokud máte solární elektrárnu a elektrické auto, dobíjejte doma co nejčastěji. 

Elektromobil můžete nabít z běžné zásuvky, která je napájena energií ze solárního panelu se střídačem. Nutná je ale i speciální řídící jednotka pro nabíjení podle přesných požadavku elektromobilu a produkce energie ve vaší elektrárně. Dnes už jsou na trhu dostupné celé systémy pro dobíjení pomocí solárních panelů. Elektrárnu v podobě pergoly představila už automobilka BMW. Elektřinu lze navíc použít pro celou domácnost.

Kolik sluneční energie dopadá na zemský povrch? 
Najdete na Spotify i na YouTube.


---
https://www.eon.cz/radce/ekologie/trideni-odpadu/jak-spravne-tridit-odpad/
#
                Jak správně třídit odpad
            - Modrý kontejner slouží k vyhazování papíru, žlutý je na plasty, do hnědého kontejneru dávejte biologický odpad. 
- Nápojové kartony můžete v některých obcích házet do žlutého kontejneru, jinde na ně mají speciální nádoby. 
- Elektroodpad patří do specializovaných kontejnerů nebo na ekodvůr. To samé platí pro baterie.

- Odpad nejčastěji třídíme přímo doma. Nezáleží na tom, kde přesně budete mít pytle, tašky, koše nebo krabice. Hodí se ale materiál rovnou třídit tak, jak ho pak vyhazujete do jednotlivých kontejnerů. 
- Kraje a obce nastavily různá pravidla. Někde třídí do pouličních kontejnerů, jinde do domácích pytlů. Někde nápojové kartony počítají mezi plasty, jinde mezi papír, anebo je třídí do samostatných kontejnerů.  
- Kromě klasických, máme i speciální kontejnery na třídění. Například pro čiré sklo, bioodpad, elektroodpad nebo textil.  
- Na veřejných prostranstvích stojí přibližně 240 000 speciálních kontejnerů. Dochodná vzálenost k nim je průměrně 99m.  

- Kovy odevzdejte na vyhlášených svozech, ve sběrných dvorech nebo ve výkupně, kde za ně navíc dostanete peníze. 
- Nebezpečný odpad, jako jsou barvy nebo lepidla, patří do sběrného dvora. 
- Nefunkční elektrospotřebiče – včetně baterií, úsporných a LED zářivek – odvezte do sběrného dvora nebo do speciálního kontejneru. 
- Staré oblečení dávejte do sběrných kontejnerů charity. Většinou je najdete nedaleko obchodů. Jednotlivé kusy oblečení, ale i boty, složte do tašky, aby se nezničily. 
- Staré baterie odneste do sběrné nádoby. Často bývají v supermaketech. 

- Staré léky vraťte do lékárny. 

- Stará zrcadla nepatří do kontejneru na sklo, ale do směsného odpadu. 

- Použitý kuchyňský olej stačí slít do obyčejné PET láhve, zavřít a odnést do k tomu určené nádoby nebo do sběrného dvora. Předcházíte tak ucpání odpadního potrubí. 
 

**Proč je to důležité**
Umět správně vytřídit odpad zvyšuje efektivitu celého procesu recyklace. Ale jak se v mnoha možnostech třídění vyznat? Samotné sběrné nádoby bývají polepené obrázky a instrukcemi, kam vyhazovat dané materiály. Pojďme si tedy shrnout nejčastější rozdělení.  


Odpad nejčastěji třídíme přímo doma. Nezáleží na tom, kde přesně budete mít pytle, tašky, koše nebo krabice. Hodí se ale materiál rovnou třídit tak, jak ho pak vyhazujete do jednotlivých kontejnerů. Kraje a obce nastavily různá pravidla. Někde třídí do pouličních kontejnerů, jinde do domácích pytlů. Někde nápojové kartony počítají mezi plasty, jinde mezi papír, anebo je třídí do samostatných kontejnerů.  Kromě klasických, máme i speciální kontejnery na třídění. Například pro čiré sklo, bioodpad, elektroodpad nebo textil.  Na veřejných prostranstvích stojí přibližně 240 000 speciálních kontejnerů. Dochodná vzálenost k nim je průměrně 99m.  


Doba plastová je doba plastová. Jak se neutopit v plastových odpadcí. Najdete na Spotify i na YouTube.


 


Jak třídit skleněný odpad? Do zeleného nebo bílého kontejneru 

Do zeleného kontejneru vyhazujeme veškeré barevné sklo – láhve od nápojů, lékovky apod. Do bílého zase patří čiré sklo – sklenice od marmelád, průhledné láhve, tabulové sklo, sklenice.





Jak správně třídit plastový odpad? Do žlutého kontejneru 
Patří sem fólie, sáčky, igelitové a plastové tašky, PET láhve, kelímky od mléčných výrobků, misky a obaly od CD, krabice od džusů, vína, mléka a mléčných výrobků. 






Jak třídit papírový odpad? Do modrého kontejneru 
Do modrého kontejneru dáváme časopisy, noviny, sešity, krabice, papírové obaly, katalogy, reklamní letáky, kancelářské papíry, kartony, lepenku, knihy bez vazby a nyní již také plata od vajec a toaletní ruličky.  Neměli byste sem ale vyhazovat znečištěný papír. Nepatří sem ani použité ubrousky, kapesníčky a toaletní papír, a to z hygienických důvodů.  Naopak obálky s plastovým okénkem sem můžete bez problémů přidat. 






Jak třídit bioodpad? Do hnědé popelnice 
Biologicky rozložitelným odpadem jsou zbytky ovoce a zeleniny, pečiva i vařených jídel, kávová sedlina a čajové pytlíky, skořápky vajíček a ořechů, papírové kapesníky, ubrousky, zvadlé květiny, zemina, posekaná tráva, větvičky, plevel, podestýlka a trus domácích zvířat, piliny, popel ze dřeva, peří, chlupy a vlasy. 



 

Třídit bychom měli veškerý materiál, ale barevné kontejnery všechno nepojmou. Jak třídit železo, měď, vyřazenou elektroniku nebo léky? 
Kovy odevzdejte na vyhlášených svozech, ve sběrných dvorech nebo ve výkupně, kde za ně navíc dostanete peníze. Nebezpečný odpad, jako jsou barvy nebo lepidla, patří do sběrného dvora. Nefunkční elektrospotřebiče – včetně baterií, úsporných a LED zářivek – odvezte do sběrného dvora nebo do speciálního kontejneru. Staré oblečení dávejte do sběrných kontejnerů charity. Většinou je najdete nedaleko obchodů. Jednotlivé kusy oblečení, ale i boty, složte do tašky, aby se nezničily. Staré baterie odneste do sběrné nádoby. Často bývají v supermaketech. 
Staré léky vraťte do lékárny. 
Stará zrcadla nepatří do kontejneru na sklo, ale do směsného odpadu. 
Použitý kuchyňský olej stačí slít do obyčejné PET láhve, zavřít a odnést do k tomu určené nádoby nebo do sběrného dvora. Předcházíte tak ucpání odpadního potrubí. 
 


---
https://www.eon.cz/radce/alternativni-doprava/elektromobily/jake-elektromobily-si-muzete-v-cesku-poridit/
#
                Jaké elektromobily si můžete v Česku pořídit
            - Nabídka elektrických aut na českém trhu roste.
- Zatím zde stále dominují dražší auta, ale první cenově dostupnější elektrické vozy už se objevují. 
- Na použitelný lidový elektromobil stále čekáme.
**Proč je to důležité**
Nabídka elektrických vozů je v Česku překvapivě široká. Jaké elektromobily si nyní můžete pořídit? Podívejte se na náš výběr zajímavých elektrických vozů na českém trhu. 

Jedná se o jedny z nejdražších a nejvýkonnějších elektrických aut. Vybrat si můžete z několika modelů a firma zprovoznila také svůj český webový konfigurátor. Ceny nejlevnějšího auta Tesla Model 3 začínají někde okolo 1 300 000 Kč. Sportovnější Tesla model S je ještě o milion dražší.Audi nabízí svoje elektrické SUV s názvem e-tron. Drahý elektromobil má velkou baterii a výkonný motor. Jako jeden z mála elektrických vozů ho můžete nabíjet také v ultrarychlých nabíjecích stanicích.


---
https://www.eon.cz/radce/vytapeni-a-vetrani/plynove-kotle/kolik-stoji-a-kolik-penez-usetri-kondenzacni-plynovy-kotel/
#
                Kolik stojí a kolik peněz ušetří kondenzační plynový kotel
            - Zemní plyn je v českých domácnostech velmi oblíbený, pozor ale na  různou účinnost plynových spotřebičů.  
- Starší kotle využívají pouze tepelnou energii ze spalovaného plynu, naproti tomu moderní kondenzační kotle využívají také kondenzační teplo spalin. 
- Moderní plynový kotel stojí nižší desítky tisíc korun, tato investice se ale vrátí zhruba do 7 let.
- Ročně potřebujeme 20 000 kWh tepla a 1 kWh z plynu stojí 3 Kč; 
- starý kotel má účinnost 90 %, nový 110 % a stojí 50 000 Kč; 
- ročně ušetříme kolem 4 000 kWh plynu (20 %) a 12 000 Kč (úspora krát cena paliva), takže vložené peníze teoreticky dostaneme zpátky zhruba do 4 a čtvrt roku (50 000 Kč / 12 000 Kč).
**Proč je to důležité**
Tradiční plynová kamna vypustí do vzduchu příliš mnoho energie, kterou lze ještě zužitkovat. Při spalování vzniká horká vodní pára, kterou ekologické kotle zkondenzují (zkapalní) a její teplo vlastně recyklují. Tím pádem mají až o 29 % vyšší účinnost než běžné plynové kotle (poměr mezi vyrobenou a spotřebovanou energií). Stejný rozdíl je také mezi provozními náklady staré a nové technologie.  Za kolik let vrátí ekologické kotle svoji pořizovací cenu oproti tradičnímu plynovému spotřebiči? Přibližnou dobu návratnosti spočítáme následovně. Pořizovací cenu nového kotle vydělíme finanční úsporou, kterou zjistíme, když vynásobíme předpokládanou úsporu a cenu plynu. Modelový příklad: Ročně potřebujeme 20 000 kWh tepla a 1 kWh z plynu stojí 3 Kč; starý kotel má účinnost 90 %, nový 110 % a stojí 50 000 Kč; ročně ušetříme kolem 4 000 kWh plynu (20 %) a 12 000 Kč (úspora krát cena paliva), takže vložené peníze teoreticky dostaneme zpátky zhruba do 4 a čtvrt roku (50 000 Kč / 12 000 Kč).

Princip kondenzačního kotle připomíná výhodnou recyklaci zdánlivě bezcenného odpadu. Kromě samotného plynu využijeme také tepelnou energii spalin, takže snížíme svoji spotřebu energie a do venkovního ovzduší vypustíme méně emisí. Dům nebo byt prohřejeme levněji a ohleduplněji vůči životnímu prostředí. 

Srovnejme stejné rodinné domy, které používají různé otopné systémy: tradiční plynová kamna a kondenzační kotel. Obě odběrná místa mají totožné nároky (udržují stejné pokojové teploty), ale velmi odlišnou spotřebu paliva. Tradiční kamna upotřebí přibližně 85 % zaplaceného plynu, zbytek energie vypustí ven. Princip kondenzačního kotle umožňuje, aby účinnost využití paliva přesáhla 100 %! Takto vysoké účinnosti se dosahuje díky využití kondenzačního tepla spalin. Princip je jednoduchý: Spalováním plynu vytváříme teplo a spaliny, jejichž součástí je vodní pára. Ta nese významné množství tepelné energie, kterou z ní kotel získává kondenzací - zkapalněním. Místo abychom spaliny ihned vypustili ven, ve výměníku klesne teplota vzduchu pod rosný bod (asi 57 °C), takže horká pára změní svoje skupenství a dostane podobu chladné vody (kondenzátu). Přitom odebereme spalinám tepelnou energii, kterou kondenzační kotel zužitkuje k dalšímu ohřevu a vytápění. 

Buďme konkrétnější. Srovnejme spotřebu plynu ve stejných odběrných místech, které vytápějí odlišnými technologiemi. Princip kondenzačního kotle někdy dosahuje účinnosti až 110 %, takže z kilowatthodiny (kWh) dodaného plynu vyrobí 1,1 kWh tepelné energie. Oproti starým kamnům splní svůj účel podstatně levněji. Typ plynového kotle Účinnost v %  VyrobenoSpotřebovánoKondenzační kotel 11030 000 kWh 27 273 kWh Tradiční plynová kamna 8530 000 kWh 35 294 kWh (Údaje uvedené v tabulce jsou pouze orientační.) Zajímá vás, jak najít vhodné a cenově dostupné topení? Navštivte náš web věnovaný vytápění a ušetřete za plynový kondenzační kotel s E.ON. 

Kondenzační plynový kotel patří k velmi úsporným technologiím vytápění. Má však svá specifika.Při instalaci kondenzačního plynového kotle je potřeba zajistit odvod kondenzátu. Toho při provozu vzniká poměrně velké množství, jde o desítky litrů denně. V praxi je tedy nutné kotel připojit k odpadu. Kondenzát je slabě kyselý (jde o směs dusíkatých kyselin a vody), což ale nevadí. Naopak, kondenzát pomáhá neutralizovat většinou zásaditou odpadní vodu.Kondenzační kotel potřebuje nižší teplotu vratné vody, tedy vody, která do kotle proudí zpět z radiátorů. Její teplota by neměla překročit 45 °C, v opačném případě se spaliny přestanou kondenzovat, kotel nebude využívat jejich teplo a nebude pracovat úsporně. Celá otopná soustava proto musí být dobře vyprojektována, například všechny radiátory by měly být nízkoteplotní s větší plochou. Kondenzační plynový kotel je také vhodný pro podlahové teplovodní vytápění, jež obecně vyžaduje nízkou teplotu otopné vody.Plynový kotel může být vybaven integrovaným zásobníkem na teplou vodu, případně nabízí možnost připojení k zásobníku externímu. V takovém případě je vhodné, aby kotel umožňoval kromě vytápění i ohřev teplé vody v kondenzačním režimu. Získáte tak velmi úspornou možnost přípravy teplé vody pro použití v domácnosti. Ne všechny kotle ale touto funkci disponují. 

---
https://www.eon.cz/radce/alternativni-doprava/elektromobily/kde-najdu-dobijeci-stanice-pro-elektromobily/
#
                Kde najdu dobíjecí stanice pro elektromobily
            - Síť veřejných dobíjecích stanic se v ČR každoročně rozšiřuje.
- Aktuálně existuje 5 700 000 odběrných míst elektřiny, které mohou sloužit pro dobíjení elektromobilů.
- Domácí zásuvka: cca 6 hodin (1 fáze, napětí 230 V, elektrický proud 16 A, 3,7 kW)
- Dobíjecí stanice pro elektromobily na Letišti Brno: přibližně 1 hodina (3 fáze, napětí 400 V, elektrický proud 32 A, 22 kW)
**Proč je to důležité**
Ať už přemýšlíte nad koupí elektromobilu nebo jste jeho majitelem, určitě řešíte také to, jak dostupné jsou v České republice nabíjecí stanice. Situace je o poznání lepší narozdíl od předešlých let. Dnes už není problém brázdit naše silnice v moderních elektrovozech.

V roce 2022 bylo evidováno přes 1 000 veřejných dobíjecích stanic od běžných AC, přes rychlodobíjecí, až po ultra rychlé. Mezi největší poskytovatele patří i E.ON. Naše dobíjecí stanice najdete zde. Česká republika má obecně jednu z největších a nejrychlejších dobíjecích sítí na území Evropy. Za jak dlouho se nabije váš vůz? Vydělte kapacitu baterie (v kWh) výkonem nabíječky (v kW). Dostanete počet hodin pro úplné nabití. Největší dobíjecí hub se 6 stojeny pro všechny typy vozů a 6 stanicemi Tesla Supercharger najdete na čerpací stanice Orlen Benzina ve Vystrkově u Humpolce.Pro ilustraci - jak rychle dobijete elektroauto:  Domácí zásuvka: cca 6 hodin (1 fáze, napětí 230 V, elektrický proud 16 A, 3,7 kW)Dobíjecí stanice pro elektromobily na Letišti Brno: přibližně 1 hodina (3 fáze, napětí 400 V, elektrický proud 32 A, 22 kW)

---
https://www.eon.cz/radce/zelena-energie/solarni-energie/jak-funguji-ostrovni-solarni-elektrarny/
#
                Co je to ostrovní dům a jak fungují ostrovní solární elektrárny
            - Ostrovní elektrárny jsou solární zařízení, která vyrábí elektřinu, ale nejsou připojena k elektrické distribuční síti. 
- Ostrovní elektrárny vyrábí elektřinu pro místní spotřebu většinou tam, kde není k dispozici elektrická přípojka – na chatách, odlehlých  usedlostech, v  karavanech, lodích atd.
**Proč je to důležité**
Ostrovní dům je energeticky soběstačný a nezávislý na inženýrských sítích. Voda je přiváděna ze studny a odpady řeší vlastní jímka. Elektřinu obvykle vyrábějí fotovoltaické panely v kombinaci s akumulátorem. Jako záloha pak slouží benzinový nebo dieselový generátor.Jako ostrovní dům se označuje taková stavba, která není připojena k distribučním energetickým sítím a veškerá elektřina je tak vyráběna i spotřebována na místě. Dům je tak nezávislý na okolních inženýrských sítích.Kanalizační přípojku nahrazuje v ostrovním domě zpravidla jímka nebo domácí čistička odpadních vod, která je ekologická a relativně nenáročná na obsluhu. Vodovodní přípojku řeší vlastní zdroj vody – studna. Výhodné a v případě ostrovního domu také velmi žádoucí je používání dešťové vody. Tu lze využít na splachování toalety, případně na praní a v letních měsících na údržbu zahrady.

Vytápění objektu zajišťují kamna nebo kotel na dřevo či uhlí. Často se též využívá lehký topný olej nebo propan. Kotel je často napojený na akumulační nádobu, ve které se průtočně ohřívá voda. Udržení tepla závisí na těsnosti celého domu a kvalitě oken a dveří.Elektřinu zajišťují v ostrovním domě zpravidla fotovoltaické panely. Solární elektrárna musí být dobře dimenzována a je nutné, aby obsahovala akumulátor s kapacitou v řádu alespoň několika kWh. Ten slouží jako zdroj energie pro dobu, kdy nesvítí slunce. Přebytečná elektřina vyrobená za slunných dní může rovněž ohřívat vodu v akumulačním zásobníku.Majitelé ostrovních domů uvádějí, že snížit celkovou spotřebu energií lze i bez významné redukce životního standardu či komfortu. Výstavba takového domu ani nemusí být nákladná. Přípravná fáze totiž neobsahuje řešení povolení k napojení na inženýrské sítě a tvoření přípojek, platíte však za solární technologie a akumulátory.

Ostrovní solární elektrárny je možné vybudovat v místech, kde běžně nemáme přístup k rozvodné síti. Umožňují výrobu elektřiny v místech vzdálených od civilizace, nebo třeba tam, kde by zřízení elektrické přípojky bylo až příliš finančně nákladné. Ostrovní solární elektrárnu si také často pořizují různí nadšenci do obnovitelných zdrojů energie a zájemci o větší energetickou nezávislost.

Ve většině případů jde o malou solární elektrárnu, jejíž součástí jsou fotovoltaické panely, řídicí elektronika a akumulátory, které domácnosti zajišťují elektrickou energii v době, kdy nesvítí slunce. Klíčovou součástí ostrovního solárního systému je také takzvaný střídač. Jde o zařízení, které mění stejnosměrné napětí ze solárních panelů na střídavý proud stejných parametrů, jako v běžné elektrické síti (240 V, 50 Hz).Sluneční energie má zářivou budoucnost. Když si fotovoltaický systém pořídíte, investice se vám může vrátit už za 7 let. Díky dotacím vás nemusí vyjít na víc než 81 000 korun, některé typy fotovoltaických systémů vám přitom můžou ušetřit až 19 500 korun ročně. Nebojte se ani papírování, všechno vyřídíme za vás.

Ostrovní elektrárny nejsou připojené k distribuční elektrické síti a nedodávají do ní elektřinu. To znamená, že tento systém vám svým provozem nebude vydělávat peníze. Všechnu vyrobenou elektřinu v ostrovní elektrárně musíte spotřebovat sami, čímž ale šetříte, protože energii neodebíráte od dodavatele.Ostrovní solární elektrárny se používají většinou v místech, kde není přípojka k elektrické síti. Mnoho nadšenců si však ostrovní solární systémy staví doma. Motivem je jim hlavně snaha o větší energetickou nezávislost a také úspory. Solární elektrárnu v ostrovním režimu totiž můžete bez problémů provozovat i v místě, které je k elektrické distribuční síti připojeno. Elektrárna však musí být od této sítě oddělena.  

---
https://www.eon.cz/radce/chytra-domacnost/led-osvetleni/led-zarovka-blika-co-s-tim/
#
                LED žárovka „bliká“. Co s tím
            - Světlo některých LED žárovek může skutečně blikat. Tento efekt ale vidí jen citlivější osoby.
- Jde o podobný efekt, jaký lze pozorovat třeba u klasických zářivek.
- Blikání je dáno kvalitou, respektive nekvalitou elektroniky v LED žárovce – takzvaného předřadníku.
- Někomu toto blikání může vadit, jiný jej nevnímá. Systémové řešení tohoto problému neexistuje.

- Vyzkoušet více druhů a značek LED žárovek a najít takovou, která „nebliká“. U značkových výrobců je větší pravděpodobnost kvalitního předřadníku, ovšem nemusí to být pravidlo.
- Vyhnout se LED žárovkám typu „kukuřice“ s větším počtem LED diod, u nichž je pravděpodobnost blikání větší.
**Proč je to důležité**
Citlivější osoby skutečně mohou rychlé rušivé blikání a stroboskopický efekt u některých LED žárovek vnímat. Rychlé blikání jim pak třeba znemožňuje drobnou práci, u které je potřeba soustředěné vnímání zrakem. Někteří lidé také uvádějí, že je ze světla LED žárovek dokonce i bolí hlava. Nejde o masivně rozšířený problém, ale ani o žádnou autosugesci citlivých jedinců. Některé LED žárovky opravdu drobně a rychle blikají.

Nadbytek nočního světla může přeprogramovat náš mozek. Najdete na Spotify i na YouTube.


Za blikání LED žárovek může jejich elektronika – konkrétně takzvaný předřadník. Pokud jsou v předřadníku použity nekvalitní součástky, nebo je jeho samotné řešení z finančních důvodů nedokonalé, může pak LED žárovka drobně blikat.Bohužel v současné době pro běžné spotřebitele asi neexistuje jednoduché řešení, jež by tento problém systémově eliminovalo. Je to dáno nejspíš tím, že procento lidí, kteří blikání LED žárovky vnímají jako rušivé, není tak vysoké, aby se tím výrobci začali více zabývat. Doporučuje se zejména:Vyzkoušet více druhů a značek LED žárovek a najít takovou, která „nebliká“. U značkových výrobců je větší pravděpodobnost kvalitního předřadníku, ovšem nemusí to být pravidlo.Vyhnout se LED žárovkám typu „kukuřice“ s větším počtem LED diod, u nichž je pravděpodobnost blikání větší.

---
https://www.eon.cz/radce/chytra-domacnost/inteligentni-domacnost/co-je-to-wattmetr-a-k-cemu-vam-bude-doma-dobry/
#
                Co je to wattmetr a k čemu vám bude doma dobrý
            - Pomocí wattmetru snadno změříte spotřebu elektrické energie u různých domácích spotřebičů.
- Jedná se o poměrně levné, ale užitečné zařízení. Jeho ovládání je jednoduché. 
- Wattmetr běžně zakoupíte například v prodejnách s elektrosoučástkami. 
- Jedná se o malé zařízení s displejem a několika nastavovacími tlačítky, které zapojíte mezi elektrickou zásuvku a zástrčku spotřebiče. 
- Při měření je důležitý také údaj o jeho rozsahu – nejčastěji od 2 do zhruba 3 500 W. 
- Dražší wattmetry nabízejí větší rozsah měření a možnost měření dalších elektrických veličin, jako je napětí a proud. 
**Proč je to důležité**
Pomocí wattmetru můžete snadno zjistit, jakou spotřebu mají vaše elektrické spotřebiče v domácnosti, a to nejen ve wattech, ale též v kilowatthodinách. Navíc si můžete nastavit cenu za kilowatthodinu a přístroj vám pak může vyhodnocovat spotřebu přímo v korunách. 

Jedná se o malé zařízení s displejem a několika nastavovacími tlačítky, které zapojíte mezi elektrickou zásuvku a zástrčku spotřebiče. Při měření je důležitý také údaj o jeho rozsahu – nejčastěji od 2 do zhruba 3 500 W. Dražší wattmetry nabízejí větší rozsah měření a možnost měření dalších elektrických veličin, jako je napětí a proud. 

---
https://www.eon.cz/radce/chytra-domacnost/inteligentni-domacnost/jak-se-meri-spotreba-tepla/
#
                Jak se měří spotřeba tepla
            - Měření spotřeby tepla není tak jednoduché, jako u spotřeby elektřiny nebo plynu. Je to však důležité pro rozúčtování nákladů na vytápění v bytových domech.  
- Ve velkých objektech se spotřeba tepla měří kalorimetricky pomocí rozdílu teplot otopné vody na vstupu a výstupu z objektu. 
- V bytech se používají poměrové indikátory spotřeby, které poskytují údaj, jak moc se v konkrétním radiátoru během sledované doby topilo. 
- V bytech se používají nikoli měřiče spotřeby ale poměrové indikátory, které ukážou, jak moc se v daném radiátoru topí. 
- Nejvíce celý bytový dům ušetří za teplo v případě, že všechny byty topí stejně rovnoměrně a zbytečně nepřetápějí. 
- Díky současnému systému rozúčtování tepla se dnes již tzv. „topení od sousedů” nevyplatí. 
**Proč je to důležité**
Měřením tepla získáme dobrý přehled o spotřebě energie v našem bytě, domě či objektu. Měření spotřeby tepla je důležité hlavně u systémů dálkového zásobování teplem a když je potřeba získat dobrou představu o množství tepla spotřebovaného obyvateli bytového domu.  V případě spotřeby tepla v bytech je ale situace složitější. Do procesu totiž vstupuje celá řada dalších faktorů, jako je například prostup tepla přes stěny.  

V bytech se používají nikoli měřiče spotřeby ale poměrové indikátory, které ukážou, jak moc se v daném radiátoru topí. Nejvíce celý bytový dům ušetří za teplo v případě, že všechny byty topí stejně rovnoměrně a zbytečně nepřetápějí. Díky současnému systému rozúčtování tepla se dnes již tzv. „topení od sousedů” nevyplatí. 

Měříme si, kolik naběháme a jak zdravě žijeme. Najdete na Spotify i na YouTube. 


Při rozúčtování tepla majitelé bytů platí jednu fixní část nákladů na teplo danou velikostí bytu a pak druhou menší proměnlivou složku, jejíž výše je stanovena právě na základě údajů z indikátorů.  Díky tomuto systému se nevyplatí dříve časté topení „od sousedů“, kdy si různí šetřílci co nejvíce vypínali ventil na radiátorech a spoléhali na teplo, které k nim přijde přes stěny a stropy.  

---
https://www.eon.cz/radce/chytra-domacnost/domaci-spotrebice/co-je-chytry-bojler-a-co-umi/
#
                Co je chytrý bojler a co umí
            - Ohřev vody může být díky chytrému bojleru mnohem efektivnější.
- Chytrý bojler se „učí“ průběh spotřeby teplé vody v domácnosti a podle toho přizpůsobuje ohřev.
- Tento bojler může být dálkově řízen pomocí aplikace v chytrém telefonu či tabletu.
- V principu se jedná o běžný elektrický bojler, který je však doplněn pokročilou řídicí a komunikační elektronikou. Řídicí jednotka chytrého bojleru disponuje algoritmy, jež se zvládnou přizpůsobit uživateli a podle jeho potřeb a chování regulují ohřev vody. 
- Bojler si například zapamatuje, že během pracovních dnů využíváte teplou vodu až ve večerních hodinách a na ten daný čas ji denně připravuje. Můžete ho samozřejmě programovat i manuálně.  
- Díky aplikaci v mobilu lze bojler řídit a sledovat jeho aktuální stav či údaje o výrobě a spotřebě teplé vody. 

**Proč je to důležité**
Inteligentní elektronika výrazně zvyšuje komfort používání bojleru a umožňuje mít dobrý přehled o produkci a spotřebě teplé vody. Implementace chytrých funkcí je momentálně jedinou cestou, jak u těchto ohřívačů snížit spotřebu energií.


V principu se jedná o běžný elektrický bojler, který je však doplněn pokročilou řídicí a komunikační elektronikou. Řídicí jednotka chytrého bojleru disponuje algoritmy, jež se zvládnou přizpůsobit uživateli a podle jeho potřeb a chování regulují ohřev vody. Bojler si například zapamatuje, že během pracovních dnů využíváte teplou vodu až ve večerních hodinách a na ten daný čas ji denně připravuje. Můžete ho samozřejmě programovat i manuálně.  Díky aplikaci v mobilu lze bojler řídit a sledovat jeho aktuální stav či údaje o výrobě a spotřebě teplé vody. 


---
https://www.eon.cz/radce/alternativni-doprava/elektromobily/jake-jsou-vyhody-a-nevyhody-elektromobilu/
#
                Jaké jsou výhody a nevýhody elektromobilů
            - Za elektromobil ušetříte na provozu a servisu.
- Běžný dojezd na jedno nabití je 200 - 400 kilometrů.
- Cena elektromobilu je vyšší, než cena běžných vozů.
- Využijte noční nízký tarif u domácích nabíječek.
- Instalujte vlastní solární elektrárnu pro získání energie na nabíjení.
- Moderní vozy před nabíjením předehřejte, aby se v zimě baterie tolik nevybíjela. 
- Pokud jste firma, zažádejte o dotaci.
**Proč je to důležité**
Možná jste se někdy rozhodovali, zda investovat do pořízení elektromobilu. Ten má své přednosti, ale také úskalí. Na jednu stranu šetříte provozní náklady a životní prostředí, na druhou stranu je jeho pořizovací cena stále poměrně vysoká. 

Hlavní součást elektromobilu je lithium-iontová baterie. Díky ní nemusíte měnit olej, filtr nebo svíčky. Cena za údržbu je tedy minimální oproti spalovacím motorům. Elektromobil také dobijete levně na veřejných nabíječkách nebo téměř zadarmo u sebe doma. Neutrácíte tedy za benzín a naftu. Připlatíte si jen za rychlonabíječky (asi 10 korun za kWh), u kterých strávíte na plné nabití půl hodiny až hodinu.

Některé modely, jako jsou ty od automobilky Tesla, dokáží na jedno nabití ujet až 400 km. Ty jsou ale také nejdražší, protože jejich cena začíná na 1 milionu Kč. Nejlevnější a běžné elektromobily se pohybují okolo 600 až 800 tisíc. 

---
https://www.eon.cz/radce/usporne-bydleni/dotace-nova-zelena-usporam/jake-muzete-ziskat-dotace-na-zatepleni-domu-uspory-vody-ci-vymenu-kotle/
#
                Jaké můžete získat dotace na zateplení domu, úspory vody či výměnu kotle
            - Mezi nejčastěji využívané dotační programy v ČR patří Nová zelená úsporám, Kotlíkové dotace a program Dešťovka. 
- Některé dotační programy jsou časově omezené, jiné fungují kontinuálně po dobu několika let.
- Dotační programy podporují výstavbu energeticky úsporných domů, výměnu oken, starých kotlů nebo úspory vody.
**Proč je to důležité**
Dotační program Nová zelená úsporám funguje od roku 2015. Nová zelená úsporám je určena hlavně pro majitele a stavebníky rodinných domů, část dotací je však určena také po bytové domy. Program se dělí do tří základních oblastí:

Tato oblast zahrnuje dotace na stavební opatření směrem k větším úsporám energie. Získáte zde dotace na zateplení fasády, střechy, či podlah, ale také státní příspěvek na výměnu oken a dveří. Výše dotace se odvíjí od účinnosti provedených opatření. Zkrátka čím lépe dům zateplíte, tím větší dotaci dostanete.
Výše dotací na zateplení rodinných domů:


Provedené opatření

Výše dotace



Zateplení stěn


600 – 1000 Kč/m2


Zateplení střechy


600 – 1000 Kč/m2


Výměna oken a dveří


2 200 – 3 800 Kč/m2


Zateplení podlah na terénu


800 – 1 300 Kč/m2



Dotace na výstavbu a nákup nových rodinných domů, které splňují požadavky na velmi nízkou energetickou náročnost – jde téměř nebo úplně o pasivní domy. 
Výše dotací na výstavbu a nákup rodinných domů

Dům s nízkou energetickou náročností


200 000 Kč


Dům s velmi nízkou energetickou náročností350 000 Kč
Velmi nízkoenergetický dům, který využívá obnovitelné zdroje energie500 000 Kč

Do této kategorie lze zařadit nejvíce věcí. Nejčastěji žádanou je dotace na výměnu neekologického zdroje tepla (spalující například uhlí, koks nebo uhelné brikety) za efektivní ekologicky šetrné zdroje (například kotel na biomasu a tepelné čerpadlo) nebo napojení na soustavu zásobování teplem. Dále na výměnu elektrického vytápění za nové systémy s tepelným čerpadlem. 
Také ji lze využít na instalaci solárních termických a fotovoltaických systémů pro domácnost nebo na instalaci větracích systémů se zpětným získáváním tepla z odpadního vzduchu. Dotační program také nově podporuje využití tepla z odpadní vody a zpracování odborného posudku.
Výše dotací na modernizaci vytápění:

Technologie


Výše dotaceKotel na biomasu 


80 000 Kč


Kotel na biomasu s celosezónním zásobníkem


100 000 Kč


Kamna na biomasu 


30 000 Kč


Kamna na biomasu s výměníkem


45 000 Kč


Tepelné čerpadlo pro teplovodní systém vytápění


80 000 Kč


Tepelné čerpadlo pro teplovodní systém vytápění
s přípravou teplé vody


100 000Kč


Tepelné čerpadlo pro teplovodní systém vytápění
s přípravou teplé vody připojené k FV systému


140 000 Kč

Tepelné čerpadlo vzduch-vzduch60 000 Kč
Napojení na soustavu zásobování teplem


40 000 Kč


Dotační program Dešťovka nyní spadá do programu Nová zelená úsporám a podporuje efektivní hospodaření s dešťovou vodou. Jejím cílem je zajistit dostatečná opatření pro celkové zlepšení hospodaření s vodou v ČR. Jedním z hlavních důvodů je stále větší sucho v období letních měsíců. Právě finanční podpora by měla lidi motivovat k využívání dešťové vody v domácnosti. Dotaci ve výši až 55 000 Kč můžete získat například na vybudování nádrže na dešťovou vodu, která bude sloužit pro zalévání zahrady. Vyšší dotace jsou určeny těm, kdo ve svém domě vybudují systém na využití dešťové vody pro splachování toalet či praní prádla. 


V rámci kotlíkových dotací je možné obdržet státní příspěvek na nový kotel ve výši např. 130 000 Kč. Dotace na kotle z programu Nová zelená úsporám jsou ve srovnání s kotlíkovými dotacemi nižší, ale jsou určeny pro každého. Záleží také na typu kotle. Největší jsou dotace na automatický kotel na tuhá paliva.Dotaci na nový kotel nebo na tepelné čerpadlo je možné dostat v rámci Kotlíkových dotací a dotačnímu programu Nová zelená úsporám. Dříve velmi oblíbené Kotlíkové dotace, které mají na starosti krajské úřady, jsou nyní určené pro nízkopříjmové domácnosti. Dotace jsou omezeny jen na domácnosti s měsíčním příjmem na jednoho člena do 14 242 Kč. Dostanou 95% uznatelných nákladů na výměnu neekologického zdroje tepla. Pro běžné domácnosti jsou určené dotace v rámci Nové zelené úsporám. 

---
https://www.eon.cz/radce/vytapeni-a-vetrani/plynove-kotle/jake-vyhody-ma-kondenzacni-plynovy-kotel/
#
                Jaké výhody má kondenzační plynový kotel
            - Díky schopnosti využít kondenzačního tepla spalin slibují kondenzační plynové kotle až 108% účinnost.
- Výhodou je poměrně rychlá návratnost vstupní investice, uvádí se během 4–5 let provozu.
- Jedná se o velmi úsporný zdroj tepla.
- Jejich obsluha je velmi snadná, navíc nepotřebují zděný komín.
- Energeticky úsporný provoz.
- Poměrně rychlá finanční návratnost investice.
- Instalace kotle bez nutnosti výstavby zděného komínu.
- Odpadá starost o zajišťování a dovoz paliva.
- Široké možnosti regulace výkonu.
**Proč je to důležité**
Kondenzační plynový kotel umí dále zpracovat teplo z odpadních spalin tím, že je zkondenzuje. Spaliny v tomto kotli proudí do sekundárního výměníku tepla, kde zkondenzují a předají další část tepla do topné vody. Tento proces umožňuje dodatečně získat až 11 % účinnosti plynového kotle navíc a díky tomu je kondenzační kotel velmi úsporný.

Výrobci běžně uvádějí, že při správném používání kondenzačních kotlů je očekávaná návratnost v rozmezí 4 až 5 let. Samozřejmě kromě správného nastavení je důležité i kvalitní zateplení budovy, která je tímto kotlem vytápěna. Kondenzační kotle pracují s nižší teplotou v radiátorech, s čímž je nutné počítat. Nejvyšší účinnosti přitom tyto kotle dosahují při teplotách 55/35 °C (teplota na výstupu z kotle / teplota vratné vody). Výhody kondenzačního plynového kotle ve zkratce:Energeticky úsporný provoz.Poměrně rychlá finanční návratnost investice.Instalace kotle bez nutnosti výstavby zděného komínu.Odpadá starost o zajišťování a dovoz paliva.Široké možnosti regulace výkonu.

---
https://www.eon.cz/radce/vytapeni-a-vetrani/plynove-kotle/jakou-dobu-navratnosti-ma-kondenzacni-plynovy-kotel/
#
                Jakou dobu návratnosti má kondenzační plynový kotel
            - Kondenzační plynový kotel má poměrně rychlou ekonomickou návratnost.
- Investice do tohoto typu kotle se vám může vrátit už za zhruba 5-7 let provozu.  
- Přesná ekonomická návratnost investice do kondenzačního kotle ale záleží hlavně na konkrétních podmínkách v místě provozu.
- Ročně potřebujeme 20 000 kWh tepla a 1 kWh z plynu stojí cca 3 Kč; 
- starý kotel má účinnost 90 %, nový 109 % a stojí 50 000 Kč; 
- ročně s novým kotlem díky lepší účinnosti ušetříme kolem 3 800 kWh plynu a 11 400 Kč (úspora krát cena paliva), takže náklady na nový kotel se vrátí zhruba za čtyři a půl roku (cena kotle / roční úspora).
**Proč je to důležité**
Zatímco tradiční plynový kotel ohřívá vodu pouze spalováním plynu, kondenzační plynový kotel umožňuje pro ohřev navíc využít teplo vzniklé kondenzací vodní páry ve spalinách. Díky proměně vodní páry ze spalin na vodu se uvolní takzvané kondenzační teplo, které se rovněž využije pro ohřev otopné vody. Kondenzační plynový kotel vlastně pracuje ve dvou krocích. Teplo vyrábí a zužitkovává nejprve spalováním dodaného paliva a potom ještě kondenzací vody ze spalin. Právě proto může mít mít kondenzační kotel účinnost až 109 %.Skutečnou účinnost bychom museli spočítat ze spalného tepla, které by zahrnovalo rovnou i kondenzační teplo vody ve spalinách. Ale nevybírejte jenom podle relativních čísel. Kondenzační plynový kotel musí velikostně vyhovovat vaší domácnosti. V mrazivém počasí potřebuje běžný rodinný dům vyrobit až 250 kilowatthodin tepelné energie denně, což vyžaduje výkon alespoň 10,5 kilowatt (250 kWh děleno 24 hodinami).

Srovnejme starou technologii s moderním kotlem. Tradiční kotel může mít účinnost pouhých 85 %, protože mnoho energie zbytečně vypustí ven. Vyšší účinností a kondenzací spalin snížíme spotřebu zemního plynu. Ačkoli nakoupíme o pětinu méně komodity, kondenzační kotel vyrobí stejné množství tepla jako jeho předchůdce. Návratnost? Při velké spotřebě ušetří kondenzační plynový kotel svoji pořizovací cenu za 3 až 7 let. (Ale pozor, velká spotřeba často znamená nezateplený dům s topným systémem, který má poměrně vysokou teplotu topné vody - např. teplotní spád 85/75 °C nebo 75/65 °C - kdy ke kondenzaci dochází jenom po část topné sezóny.) Přibližnou dobu ekonomické návratnosti spočítáme následovně: Pořizovací cenu nového kotle vydělíme roční finanční úsporou, kterou zjistíme, když vynásobíme předpokládanou úsporu a cenu plynu. Například:Ročně potřebujeme 20 000 kWh tepla a 1 kWh z plynu stojí cca 3 Kč; starý kotel má účinnost 90 %, nový 109 % a stojí 50 000 Kč; ročně s novým kotlem díky lepší účinnosti ušetříme kolem 3 800 kWh plynu a 11 400 Kč (úspora krát cena paliva), takže náklady na nový kotel se vrátí zhruba za čtyři a půl roku (cena kotle / roční úspora). 


 
Starý plynový kotel
Nový kondenzační plynový kotel

Účinnost kotle
90 %
109 %
Roční spotřeba energie na vytápění
20 000 kWh
16 200 kWh
Náklady na energie při 3 Kč/Kwh
60 000 Kč
48 600 Kč
Úspora energie v kWh
 
3 800 kWh
Roční úspora nákladů na vytápění
 
11 400 Kč
Spočítali jsme jenom orientační výši úspory, která vypadá optimisticky. Ovšem uvedená účinnost platí pouze pro nízkoteplotní vytápěcí systémy (například podlahové topení, nebo soustavu s nízkoteplotními radiátory). Pokud budete současně s kotlem modernizovat také rozvody a radiátory, vaše celková investice bude vyšší a ekonomická návratnost celého systému tedy delší.    
Zajímá vás, jak najít vhodné a cenově dostupné topení? Zkuste náš specializovaný web věnovaný vytápění a Ušetřete za plynový kondenzační kotel s E.ON.

---
https://www.eon.cz/radce/zelena-energie/zelena-elektrina/jak-funguje-odber-zelene-elektriny/
#
                Jak funguje odběr zelené elektřiny
            - Elektřina je jen jedna a ve vašich zásuvkách se při odebírání zelené elektřiny nic nemění.
- Zelená elektřina je cenově srovnatelná nebo jen mírně dražší než běžný elektrický proud.
**Proč je to důležité**
Jako zelená elektřina se označuje elektrická energie, která byla vyrobena pouze z obnovitelných zdrojů. Producentem zelené elektřiny tedy může být solární, větrná či vodní elektrárna, bioplynová stanice nebo energetický zdroj, který využívá biomasu.

Zelenou elektřinu ve vaší zásuvce samozřejmě nelze odlišit od té běžné. Fyzikálně prostě není možné zajistit, aby se do vaší domácnosti dostala jen a pouze ona správná zelená elektřina třeba ze solární elektrárny. Dodávka zelené elektřiny ke spotřebiteli se tedy zajišťuje na ekonomickém principu. Dodavatel dané množství elektřiny nakoupí u prověřených výrobců z obnovitelných zdrojů a stejné množství energie pak dodá koncovým spotřebitelům.Díky tomu, že v distribuční síti je připojena celá řada obnovitelných zdrojů energie od solárních až po zmíněné bioplynové stanice, je nabídka i dodávka zelené energie stabilní. Celý proces navíc hlídá takzvaný Operátor trhu s elektřinou. Ten vystavuje záruku původu, která dokládá, že dané množství elektrické energie bylo vyrobeno z obnovitelných zdrojů. Záruku původu vám musí poskytnout i dodavatel zelené elektřiny.

Odebíráním zelené elektřiny podporujete výrobce, kteří využívají obnovitelné zdroje energie a nepodílejí se tak na produkci CO2 a oteplování zemského klimatu. Využíváním zelené elektřiny proto svým malým dílem přispíváte ke snižování dopadu klimatických změn na společnost. Na chodu vaší domácnosti se to nijak neprojeví – elektřina je prostě jen jedna – a vše od dodávek po účtování funguje tak, jak jste zvyklí. A potěšit vás může také informace, že zelená elektřina je nyní dokonce levnější, než běžný elektrický proud.

---
https://www.eon.cz/radce/zelena-energie/vetrna-energie/jak-funguje-vetrna-elektrarna/
#
                Jak funguje větrná elektrárna
            - Jakmile zafouká, roztočí se listy rotoru, které rozpohybují hřídel. Rotor větrné elektrárny roztáčí generátor a ten vyrábí elektřinu.
- Kdybyste chtěli krátce vysvětlit, jak funguje větrná elektrárna, můžeme celý systém přirovnat k obrácené ventilaci.
- Místo abychom spotřebovávali elektřinu pro výrobu vzdušného proudění, necháváme vítr, aby elektrickou energii vyráběl.
**Proč je to důležité**
Větrná elektrárna mění energii větru na energii elektrickou. Klíčovou součástí větrné elektrárny je rotor. Ten se otáčí a přes hřídel pohání generátor elektrické energie. Rotor může mít mnoho podob, nejčastější jsou klasické větrníky, které vypadají jako velká vrtule, ale například Savoniova větrná turbína má podobu rotujícího barelu. Účinnost větrné elektrárny může dosáhnout maximálně 59,3 % (tzv. Betzův limit).Dobře navržená větrná elektrárna je důležitým obnovitelným zdrojem energie. Co je ale zásadní, dobře doplňuje elektrárny solární. Je to dáno tím, že když svítí slunce, bývá často bezvětří a naopak – když fouká, bývá zataženo.

---
https://www.eon.cz/radce/zelena-energie/zelena-elektrina/jak-moc-obnovitelne-zdroje-prodrazi-elektrinu/
#
                Jak moc obnovitelné zdroje prodraží elektřinu
            - V každé kilowatthodině elektřiny automaticky platíte příspěvek na podporu obnovitelných zdrojů energie.
- Poplatek se počítá z kapacity hlavního jističe, má ale omezenou horní hranici.
**Proč je to důležité**
Cena jakékoli elektřiny – zelené i běžné – vždycky zahrnuje poplatek na podporu obnovitelných zdrojů energie.  Výši poplatku každý rok znovu určí Energetický regulační úřad a vy ho platíte v rámci pravidelné faktury za elektřinu. Nebudeme se teď zabývat tím, jestli obnovitelné zdroje energie ještě podporu potřebují. Místo toho se podívejme, jak se poplatek vypočítá.
Klíčová je kapacita hlavního jističe. Tu zjistíte buď ve smlouvě s dodavatelem energií, nebo v hlavním rozvaděči. Vedle elektroměru tam najdete hlavní jistič a na něm objevíte údaj v ampérech (A). Měsíční poplatek na podporu obnovitelných zdrojů energie pak spočítáte podle tohoto vzorce:
15,07 Kč × počet ampérů hlavního jističe
Pokud máte domácnost připojenou třífázově, výsledek ještě vynásobte třemi. To se většinou týká hlavně rodinných domů. Nebojte se ale, že byste platili horentní sumy. Poplatek může ze zákona být maximálně 495 Kč za spotřebovanou megawatthodinu.Poplatek na podporu obnovitelných zdrojů energie byl ale letos vládou odpuštěn, takže ho nyní neplatíte. Poplatek se nebude platit až do konce roku 2023. 

---
https://www.eon.cz/radce/vytapeni-a-vetrani/usporne-vytapeni/jake-vyhody-ma-podlahove-vytapeni/
#
                Jaké výhody má podlahové vytápění
            - Podlahové vytápění zajišťuje pohodlí v interiéru a komfort příjemně teplé podlahy.
- K dispozici na trhu je hned několik systémů podlahového vytápění - elektrické, teplovodní a konvekční.
- Podlahové topení může posloužit k přitápění nebo celkovému vytápění domu nebo bytu. Často se pořizuje pouze do vybraných místností, jako je třeba koupelna.
- Teplovodní podlahové vytápění – jedná se o nízkoteplotní systém trubek s otopnou vodou zabudovaný v podlaze. Teplotní spád tohoto podlahového vytápění se obvykle pohybuje okolo  38/35 °C (topná voda/vratná voda). Zda bude toto topné přímotopné nebo akumulační rozhodne tloušťka betonové vrstvy, v níž jsou topné prvky zabudovány. V případě přímotopného podlahového vytápění kryje topnou část jen malá vrstva betonu. Pokud je topná část pokryta velkou vrstvou betonu, teplo se do ní akumuluje a hovoříme o akumulačním podlahovém vytápění.
- Elektrické podlahové vytápění – je velmi podobné teplovodnímu, s tím rozdílem, že v podlaze netopí voda, ale elektrické odporové kabely. Oproti vodním systémům je elektrické podlahové vytápění levnější, jeho provoz však může být mírně dražší. Také elektrické podlahové vytápění může být instalováno do větší vrstvy betonu, čímž zajistíte lepší akumulaci tepla.  
**Proč je to důležité**
Volba podlahového topení se odvíjí od rozsahu a náročnosti stavebních prací. Největší výběr mají proto majitelé novostaveb, kde se s tímto systémem počítá od začátku a neexistuje prakticky žádné omezení. V domě či bytě, kde má být podlahové topení nainstalováno, by průměrná roční spotřeba tepla neměla být vyšší než 70 až 80 kWh/m2. Jinak se jeho pořízení příliš nevyplatí. Podlahové topení není schopné špatně tepelně izolovanou místnost vytopit. Podlahové topení je nízkoteplotní systém. To znamená, že vyžaduje nízkou teplotu otopné vody. Díky tomu pro podlahové vytápění jako zdroj tepla dobře hodí kondenzační plynový kotel nebo tepelné čerpadlo. Velkou výhodou tohoto způsobu vytápění je rovnoměrné šíření tepla a při správném používání také příjemný pocit z vyhřátého interiéru. Výhodou může být úspora energie a výdajů za topení.

Podle způsobu, jakým je teplo předáváno, rozdělujeme podlahové vytápění na sálavé a konvenční. Do kategorie sálavých řadíme teplovodní a elektrické systémy a do konvenčních patří ty teplovzdušné.Teplovodní podlahové vytápění – jedná se o nízkoteplotní systém trubek s otopnou vodou zabudovaný v podlaze. Teplotní spád tohoto podlahového vytápění se obvykle pohybuje okolo  38/35 °C (topná voda/vratná voda). Zda bude toto topné přímotopné nebo akumulační rozhodne tloušťka betonové vrstvy, v níž jsou topné prvky zabudovány. V případě přímotopného podlahového vytápění kryje topnou část jen malá vrstva betonu. Pokud je topná část pokryta velkou vrstvou betonu, teplo se do ní akumuluje a hovoříme o akumulačním podlahovém vytápění.Elektrické podlahové vytápění – je velmi podobné teplovodnímu, s tím rozdílem, že v podlaze netopí voda, ale elektrické odporové kabely. Oproti vodním systémům je elektrické podlahové vytápění levnější, jeho provoz však může být mírně dražší. Také elektrické podlahové vytápění může být instalováno do větší vrstvy betonu, čímž zajistíte lepší akumulaci tepla.  

---
https://www.eon.cz/radce/usporne-bydleni/zatepleni-domu/co-znamena-rosny-bod-v-souvislosti-se-stavbami/
#
                Co znamená rosný bod v souvislosti se stavbami
            - Rosný bod ve zdivu je zásadním faktorem pro tepelně-izolační parametry domu.
- Je to teplota, při níž dochází k maximálnímu nasycení vzduchu vodními parami, které už vzduch nedokáže absorbovat.
- Při dosažení rosného bodu se vodní pára ve vzduchu zkondenzuje na vodu.
**Proč je to důležité**
Rosný bod je teplota, při níž dochází k maximálnímu nasycení vzduchu vodními parami, a ty se tak začnou kondenzovat do podoby vodních kapek. Kondenzovaná voda pak většinou začne zdivo ničit. Na teplotu rosného bodu má vliv hlavně absolutní vlhkost vzduchu. Čím je vzduch vlhčí, tím je k tomu, aby se voda udržela ve formě vodních par, zapotřebí vyšší teplota. Dobrým příkladem je koupelna, kde se mohou začít mlžit relativně chladnější skleněné plochy a zrcadla i při vyšší teplotě a vysoké vlhkosti vzduchu způsobené třeba sprchováním.Ke kondenzaci vody ve zdivu vlivem dosažení teploty rosného bodu dochází nejčastěji v zimě. V nezateplených budovách určitá míra kondenzace vlhkosti ve stěnách příliš nevadí a počítá se s ní. V zateplených budovách by ale voda ve zdivu mohla dělat problémy. Typickým případem je zdivo obložené pouze malou vrstvou pěnového polystyrenu, který zeď nedostatečně tepelně izoluje (rosný bod zůstává ve zdivu a vodní pára se zde koncentruje) a zároveň ji parotěsně uzavře.Vhodnou prevencí proti kondenzaci vlhkosti ve zdivu je správný návrh zateplení a využívání provětrávaných fasád (konstrukce zateplené fasády se vzduchovou mezerou). S nežádoucí vlhkostí zdiva si lépe poradí také difuzně otevřené (prostupné pro vodní páru) izolační materiály, jako je minerální vlna nebo dřevovláknité desky.

---
https://www.eon.cz/radce/vytapeni-a-vetrani/tepelna-cerpadla/jak-moc-je-tepelne-cerpadlo-hlucne/
#
                Jak moc je tepelné čerpadlo hlučné
            - Kvalitní tepelná čerpadla svým hlukem příliš neobtěžují.
- Běžné tepelné čerpadlo hlučí podobně, jako myčka nádobí. 
- Klíčové je vhodné umístění tepelného čerpadla. 
- Akustický výkon (absolutní hodnota intenzity hluku, která je určena spíše pro odborníky).
- Akustický tlak (vypovídá o skutečné hlučnosti zařízení v závislosti na vzdálenosti, při které byla hodnota naměřena).
- Frekvenční složení hluku (frekvence v hluku, například v podobě tónu, který oproti šumu lidské psychice může vadit i při nízké intenzitě).
**Proč je to důležité**
Možná jste se někdy setkali s otázkou, jak hlučné je tepelné čerpadlo? Jako každé jiné zařízení, tak i čerpadlo je zdrojem určitého hluku, který se v praxi ukáže až po jeho instalaci. I tak je ale možné hodnotu zjistit dříve z technické dokumentace. Kvalitní a dobře umístěné tepelné čerpadlo však hlukem neobtěžuje.

Ta nejmodernější tepelná čerpadla nejsou příliš hlučná. Vnější jednotky mají hodnoty okolo 41 dB, podobně jako myčka nádobí. Zařízení je hlučnější kvůli kompresoru v případě typu čerpadla vzduch-voda, protože pracuje intenzivněji hlavně v době mrazů. Proto se čerpadla umisťují do technických místností mimo obytný prostor. Stupnice měření hluku je logaritmická. To znamená, že při každém zvýšení hluku o 3 dB se jeho intenzita zvýší o 100 % a obráceně. K měření hluku slouží různé veličiny:Akustický výkon (absolutní hodnota intenzity hluku, která je určena spíše pro odborníky).Akustický tlak (vypovídá o skutečné hlučnosti zařízení v závislosti na vzdálenosti, při které byla hodnota naměřena).Frekvenční složení hluku (frekvence v hluku, například v podobě tónu, který oproti šumu lidské psychice může vadit i při nízké intenzitě).

---
https://www.eon.cz/radce/zelena-energie/zelena-elektrina/co-je-to-energeticky-mix/
#
                Co je to energetický mix
            - Energetický mix označuje poměr, v jakém se k výrobě elektřiny využívají takzvané primární a sekundární zdroje.
- Výpočty přitom zahrnují jak elektřinu, která jde do sítě, tak domácí výrobu nebo elektřinu v dopravě.
- Trendem budoucnosti by mělo být větší využívání lokálních alternativních, tedy obnovitelných zdrojů.
- fosilní paliva, tedy ropa, zemní plyn a uhlí;
- jaderná paliva. 
- voda;
- vítr;
- slunce;
- biomasa;
- geotermální zdroje.
- komunální odpad;
- vyjeté oleje;
- skládkové plyny;
- odpadní teplo.

- 33,6 % nafta;
- 27,2 % uhlí;
- 23,9 % zemní plyn;
- 6,8 % voda;
- 4,4 % jaderná energie;
- 4 % jiné obnovitelné zdroje jako vítr, slunce, geotermální zdroje a podobně.

**Proč je to důležité**
Jako primární označujeme zdroje, které pocházejí z přírody. My jako lidé je tedy nemůžeme vyrobit. Rozlišujeme přitom zdroje neobnovitelné a obnovitelné. Neobnovitelné zdroje energie:fosilní paliva, tedy ropa, zemní plyn a uhlí;jaderná paliva. Obnovitelné zdroje energie:voda;vítr;slunce;biomasa;geotermální zdroje. Pod označení sekundární zdroje energie pak spadají takové, které vznikají lidskou činností. Mezi ně patří:komunální odpad;vyjeté oleje;skládkové plyny;odpadní teplo.


V ideálním světě by měly v globálním energetickém mixu převládat obnovitelné zdroje energie. K tomu ale vede ještě dlouhá cesta. V roce 2018 se na planetě nejvíc využívaly tyto primární zdroje:33,6 % nafta;27,2 % uhlí;23,9 % zemní plyn;6,8 % voda;4,4 % jaderná energie;4 % jiné obnovitelné zdroje jako vítr, slunce, geotermální zdroje a podobně.
Ještě víc alarmující je, že spotřeba energie na jednotlivce celosvětově neustále roste. Největší nároky na elektřinu mají občané USA. Za nimi následuje Rusko a třetí v pořadí je oblast Evropy a Středního východu. Většímu podílu obnovitelných zdrojů v energetickém mixu zatím brání vyšší pořizovací cena potřebných zařízení nebo technologické překážky. Producenti energie z neobnovitelných zdrojů mají navíc velmi silnou pozici na trhu.Třeba fotovoltaické panely přitom mají tu výhodu, že mohou elektřinu nebo teplo vyrábět pro jeden dům a není nutné je připojovat do sítě. Odpadá tak zátěž při budování a údržbě rozsáhlé energetické sítě. 

---
https://www.eon.cz/radce/zelena-energie/uspory-energie/jak-a-proc-zmenit-kapacitu-jistice/
#
                Jak a proč změnit kapacitu jističe
            - Kapacita jističe ovlivňuje částku, kterou platíte za elektřinu.
- Snížením kapacity hlavního jističe můžete ušetřit. Než se do toho pustíte, konzultujte to s elektrikářem. Ne vždy je totiž snížení možné.
- Někdy je naopak potřeba kapacitu jističe zvýšit – třeba když doma instalujete elektrokotel nebo tepelné čerpadlo.
- Kapacitu hlavního jističe změníte pomocí žádosti u svého distributora elektřiny. Poté ještě musíte změnit smlouvu se svým dodavatelem energií.
- Vše začíná podáním žádosti u vašeho distributora elektrické energie. Ten vaši žádost posoudí a připraví vám smlouvu o připojení.
- Změnu rezervovaného příkonu je nutné zaplatit. Cena záleží na vašem distributorovi, může jít o úhradu podílu na oprávněných nákladech nebo další administrativní poplatky.
- Po podpisu smlouvy o připojení a technických úpravách je nutné zajistit revizního technika, který vše prohlédne a vystaví revizní zprávu.
- Poté je nutné kontaktovat dodavatele a změnit vaši smlouvu o dodávkách elektřiny.
- Pokud je to potřeba, distributor nakonec ještě vymění a zaplombuje váš elektroměr.       
**Proč je to důležité**
Rezervovaný příkon nebo také kapacita hlavního jističe je jeden z klíčových parametrů, které ovlivňují výslednou cenu elektrické energie. Kapacita jističe je důležitá, protože váš distributor elektřiny díky ní ví, „kolik elektřiny“ si má pro vaši domácnost vyhradit. To je důležité pro stabilitu celé elektrické sítě.Určit kapacitu hlavního jističe není mnohdy jednoduché, protože hodně záleží na tom, kolik máte doma elektrických spotřebičů a jak jsou náročné. Menší kapacita jističe bude stačit třeba malé domácnosti, v níž se vaří na plynovém sporáku a o teplou vodu a teplo se stará dálkové zásobování.Naopak vyšší rezervovaný příkon, a tedy i kapacitu jističe, bude vyžadovat místo, kde se na elektřině vaří a elektrická energie slouží též k ohřevu vody nebo provozu tepelného čerpadla.


Rezervovaný příkon neboli kapacitu hlavního jističe může být dobré v některých případech změnit, a tím i ušetřit. Stát se to může například při rekonstrukci domu, kdy už ve spraveném domě nebudete využívat tolik energeticky náročných spotřebičů, jako je třeba starý elektrický sporák. Nebo když rušíte starou dílnu, která u domu dříve bývala, či už vás v domě bydlí méně.Vždy je ale dobré změnu kapacity hlavního jističe konzultovat s elektrikářem, jenž vyhodnotí spotřebu vaší domácnosti a vhodnou velikost jističe vám doporučí.Někdy se může stát, že kapacitu hlavního jističe potřebujete naopak zvýšit. Například pokud instalujete tepelné čerpadlo, elektrické topení nebo budujete dílnu, v níž budete provozovat různé stroje, a tak by vám současný jistič už nestačil.

Vše začíná podáním žádosti u vašeho distributora elektrické energie. Ten vaši žádost posoudí a připraví vám smlouvu o připojení.Změnu rezervovaného příkonu je nutné zaplatit. Cena záleží na vašem distributorovi, může jít o úhradu podílu na oprávněných nákladech nebo další administrativní poplatky.Po podpisu smlouvy o připojení a technických úpravách je nutné zajistit revizního technika, který vše prohlédne a vystaví revizní zprávu.Poté je nutné kontaktovat dodavatele a změnit vaši smlouvu o dodávkách elektřiny.Pokud je to potřeba, distributor nakonec ještě vymění a zaplombuje váš elektroměr.        

---
https://www.eon.cz/radce/vytapeni-a-vetrani/vytapeni-elektrinou/kdy-se-vyplati-elektrokotel/
#
                Kdy se vyplatí elektrokotel
            - Elektrokotel se vyplatí v dobře tepelně izolovaných domech.
- Hodí se také pro vytápění malých bytů.
- Dobře jej využijete jako doplněk k tepelnému čerpadlu nebo kotli na tuhá paliva.
- Jeho použití je vhodné rovněž tam, kde chcete objekt čas od času pouze temperovat.
**Proč je to důležité**
Elektrokotel je ideálním zdrojem tepla v případě, že nechcete, aby vám interiér během nepřítomnosti promrzl. To se může hodit třeba na chatě nebo chalupě. Kotel je s pomocí termostatu dobře schopen zajistit v interiéru teplotu nad nulou. Moderní elektrokotle navíc často nabízejí i možnost dálkového ovládání pomocí mobilního telefonu. Snadno si tak můžete na dálku kontrolovat i nastavit požadovanou teplotu a třeba díky tomu přijet do již vytopené chalupy.

Elektrokotel se hodí též jako doplňkový a pohotový zdroj tepla například ke kotli či kamnům na tuhá paliva. S jeho pomocí si můžete snadno přitápět v noci či v době, kdy nejste doma. Populární je kupříkladu kombinace elektrokotel + krbová kamna. Těmi levně topíte, když jste doma, elektrokotel vám pak v případě potřeby přitápí.Kotel na elektřinu se může hodit také v případě, že je váš hlavní zdroj tepla slabý a ve velmi chladných dnech již jeho výkon nestačí. Tyto kotle tak často doplňují tepelné čerpadlo typu vzduch-voda, které při velkých mrazech nemusí pracovat efektivně.

Elektrokotel je vhodným zdrojem tepla pro domy a byty s nízkou tepelnou ztrátou. Že je provoz elektrokotle drahý, platilo zejména u starších, nezateplených domů. V případě moderních pasivních a nízkoenergetických domů už rozdíly nákladů na palivo nehrají tak velkou roli. Při vytápění elektřinou lze navíc využít sníženou tarifní sazbu na všechny spotřebiče v domácnosti, a tím ještě více ušetřit.

Výhody elektrokotle oceníte též v malých bytech. Elektrokotel samotný je většinou malý, a není proto problém jej umístit i do stísněných podmínek. Navíc na rozdíl od plynového kondenzačního kotle nevyžaduje elektrokotel ani přístup vzduchu, ani odvod kondenzátu, ani odkouření. No a samozřejmě malý být spotřebuje menší množství energie na vytápění, což elektrokotel v konkurenci dalších technologií vytápění zvýhodňuje.

Ceny kvalitních elektrokotlů se pohybují okolo 20 000 Kč a nákladná není ani jejich instalace. Na tento typ kotlů se také nevztahují povinné kontroly a revize, což jejich provoz zlevňuje. Jedná se o poměrně jednoduché zařízení, které nepodléhá téměř žádnému opotřebení. Nemusíte mít proto obavu, že by jeho provoz prodražoval průběžný servis. I přes jednoduchou konstrukci dosahují elektrokotle vysoké účinnosti, jež se u těch moderních pohybuje nad hranicí 99 %.

Elektrokotel je elektrické zařízení, které má velký příkon. Také proto je bezpodmínečně nutné svěřit jeho instalaci odborníkovi, který elektrokotel zapojí a vytvoří také potřebnou revizní zprávu. Instalačního technika a elektrikáře by vám měl doporučit přímo výrobce kotle. Kotel je totiž nutné správně připojit nejen do otopné soustavy, ale také do elektrické sítě.

Elektrokotle vyžaduje třífázovou přípojku a také patřičně dimenzovaný jistič. Pokud máte v daném místě pouze jednofázový jistič, čeká vás jeho výměna. Doporučuje se kapacita jističe minimálně 3 × 40 A. Pozor také na případnou starší elektrickou instalaci a nevyhovující vodiče. Zejména na chatách a chalupách, kde se elektrokotle často využívají, může být elektrická instalace už zastaralá a nevyhovující.  

S elektrokotlem vám vzniká nárok na dvoutarifní sazbu elektrické energie, kdy můžete spotřebovávat energii ve vysokém (dražší) a nízkém (levnější) tarifu. Obvykle se pro elektrokotle doporučuje sazba D45d, která nabízí 20 hodin nízkého tarifu. Levnější elektřinu v nízkém tarifu samozřejmě může domácnost využívat pro všechny elektrické spotřebiče. 

---
https://www.eon.cz/radce/vytapeni-a-vetrani/tepelna-cerpadla/jak-pracuje-tepelne-cerpadlo-v-zime/
#
                Jak pracuje tepelné čerpadlo v zimě
            - Tepelné čerpadlo pracuje tak, že sbírá teplo z okolního prostředí – vzduchu, země nebo vody. Otázka, zda dokáže dobře pracovat v zimních mrazech, je proto na místě.
- Poklesem výkonu v mrazivých dnech mohou trpět zejména tepelná čerpadla typu vzduch-voda. 
- Nejde ale o velký problém. Skutečně studených dnů s teplotou hluboko pod bodem mrazu je na většině našeho území méně, než byste čekali. 
- Pokles výkonu se týká především tepelných čerpadel typu vzduch-voda a vzduch-vzduch.
- Není to tak, že by vám takové tepelné čerpadlo vůbec netopilo. Obvykle se jen dočasně zvýší jeho spotřeba elektřiny.
- Problém se týká hlavně nekvalitních zařízení. Kvalitní tepelné čerpadlo „ustojí“ i velký mráz.
- S tepelným čerpadlem se často k topení připojuje i elektrokotel. Není moc úsporný, ale s topením pomáhá právě v těch pár dnech, kdy nejvíce mrzne.
**Proč je to důležité**
V mrazivých dnech mohou mít tepelná čerpadla typu vzduch-voda nižší výkon. Je to dáno principem jejich fungování – odebírají teplo okolnímu vzduchu, které pak předávají otopné vodě. A když je venku velký mráz, není prostě kde teplo brát. Není to ale velký problém, protože skutečně mrazivých dnů s nízkými teplotami je na většině území Česka poměrně málo. Jen je potřeba s tím počítat.

Pokles výkonu se týká především tepelných čerpadel typu vzduch-voda a vzduch-vzduch.Není to tak, že by vám takové tepelné čerpadlo vůbec netopilo. Obvykle se jen dočasně zvýší jeho spotřeba elektřiny.Problém se týká hlavně nekvalitních zařízení. Kvalitní tepelné čerpadlo „ustojí“ i velký mráz.S tepelným čerpadlem se často k topení připojuje i elektrokotel. Není moc úsporný, ale s topením pomáhá právě v těch pár dnech, kdy nejvíce mrzne.

Pokud zvolíte tepelné čerpadlo od renomovaného výrobce, bude vám většinou spolehlivě pracovat i při mrazech až do −25 °C. Silný mráz sice klade na vnější jednotku tepelného čerpadla typu vzduch-voda vyšší nároky, kvalitní zařízení je však pro provoz v mrazivých dnech konstruováno a řádně otestováno. Výrobci svá tepelná čerpadla obvykle testují také v drsnějších klimatických podmínkách, vyšších nadmořských výškách a v severských zemích.

Skutečně mrazivých dnů, kdy teplota klesá pod −15 °C je na většině území ČR poměrně málo. Průměrná lednová teplota se pohybuje maximálně okolo −6 °C a při takové teplotě zvládne tepelné čerpadlo pracovat bez problémů. Pro lepší ilustraci: Energetickou účinnost tepelných čerpadel určuje takzvaný topný faktor. Ten vypovídá o tom, kolik tepelné energie vyprodukuje tepelné čerpadlo při určité spotřebě elektřiny. Tepelné čerpadlo s topným faktorem 4 vám při spotřebě 1 MWh elektřiny vyprodukuje 4 MWh tepla. Při velkých mrazech topný faktor klesá třeba na hodnotu 2 i méně a čerpadlo bude mít větší spotřebu elektřiny při menší produkci tepla. I tak ale vytvoří více tepla, než kolik je jeho aktuální energetická spotřeba.

U starších či nesprávně instalovaných tepelných čerpadel skutečně může dojít k zamrznutí venkovní jednotky a obalení celého zařízení ledem. U moderních tepelných čerpadel už ovšem k zamrzání nedochází. Kvalitní tepelná čerpadla mají dobře vyřešen odvod kondenzátu a též se umějí v případě potřeby sama automaticky odmrazit.

---
https://www.eon.cz/radce/vytapeni-a-vetrani/tepelna-cerpadla/
#
                Tepelná čerpadla
            **Proč je to důležité**
---
https://www.eon.cz/radce/ekologie/spolecnost-a-zivotni-prostredi/co-obnasi-domaci-vyroba-bioplynu/
#
                Co obnáší domácí výroba bioplynu
            - Abyste mohli doma vyrábět bioplyn, musíte mít patřičnou technologii. A tu není jednoduché postavit a zprovoznit.
- Pokusná zařízení pro domácí výrobu bioplynu z organického odpadu existují, ale nejsou moc rozšířené. 
- Domácí výroba bioplynu se vyplatí hlavně v případě, pokud máte malé hospodářství. 
**Proč je to důležité**
Výhodou domácí výroby bioplynu je nezávislost na energiích a možnost využití rostlinného a živočišného odpadu. Bioplynové stanice jsou stále doménou firem, ale existují i malé stanice pro domácností, které si tak mohou zajistit vlastní výrobu plynu, například na vaření a vytápění. Malá bioplynová stanice se ale vyplatí hlavně v případě, že doma chováte hospodářská zvířata nebo máte velkou zahradu. 

Bioplyn vzniká působením bakterií při rozkladu organické hmoty bez přístupu kyslíku. Jde o metan s příměsí dusíku, oxidu uhličitého a vodíku. Abyste mohli vytvořit domácí bioplynovou stanici, je nutné si zajistit kvalitní projekt založený na bezpečných a moderních technologiích. I z toho důvodu není domácí výroba bioplynu levnou a jednoduchou záležitostí. To ale neznamená, že je to nemožné. Hlavní částí stanice je reaktor v podobě velké nádrže. Tam se organická látka zahřívá na 42 stupňů, začne se rozkládat a tím vzniká bioplyn, který se upravuje a čistí v plynojemu. Bioplynové stanice dále obsahují kogenerační jednotku pro společnou výrobu tepla a elektřiny. K dodávce energie je nutné splnit legislativní podmínky podle zákona č. 458/2000 Sb.

---
https://www.eon.cz/radce/vytapeni-a-vetrani/plynove-kotle/jak-funguje-plynovy-kondenzacni-kotel-se-zasobnikem/
#
                Jak funguje plynový kondenzační kotel se zásobníkem
            - Kondenzační kotel vyrábí tepelnou energii spalováním zemního plynu a zkapalňováním horké páry.  
- Dosahuje přitom účinnosti až 110 % - oproti tradičním kamnům (“wafkám“) ušetří zhruba čtvrtinu peněz.  
- Plynový kondenzační kotel se zásobníkem může vytápět interiér, nebo připravovat vodu pro mytí a sprchování. Stále udržuje rezervoár teplé vody, abyste mohli nárazově vyčerpat větší množství.
**Proč je to důležité**
Kondenzační kotel může být doplněn o zásobník na teplou vodu, kterou průběžně ohřívá. Je to vlastně stejný princip, jako má běžný elektrický bojler, s tím, že vodu v zásobníku neohřívá elektrická topná spirála, ale hořák kotle. Hlavní výhodou kondenzačního kotle se zásobníkem, je úspora energií. Voda v zásobníku se totiž ohřívá pomocí úsporné kondenzační technologie (využívá se kondenzační teplo spalin).  Důležité je správně stanovit velikost zásobníku. Ta závisí na spotřebě teplé vody v domácnosti. Nejmenší zásobníky mají objem 5 až 15 litrů, naopak ty velké a externí pojmou 200 až 1 000 litrů. Zásobník může být buď přímo vestavěný v kotli, nebo externí. Externí zásobník zabere více místa, ale podle svých možností, spotřeby teplé vody a představ můžete volit mezi většími objemy.

---
https://www.eon.cz/radce/vytapeni-a-vetrani/usporne-vytapeni/cim-nahradit-stare-vafky/
#
                Čím nahradit staré „vafky“
            - Dosluhující plynové topidlo je možné snadno nahradit jeho moderní variantou. Výrobci totiž často u těchto zařízení ponechávají stejné montážní body.
- Moderní vafky nabízejí úspornější provoz, atraktivnější vzhled a lepší možnosti regulace.
- Na výběr máte mnoho variant od jednoduchých až po luxusnější.
- Celkově ale nejde o příliš úsporný typ vytápění.
**Proč je to důležité**
Plynová topidla umístěná na stěně bývala v minulosti velmi oblíbená. V celé řadě domů a bytů tato kamna, označovaná jako „vafky“, stále najdeme. Jejich výhodou totiž zůstává rychlá dodávka tepla, jednoduchá obsluha a nízké nároky na instalaci. V mnoha objektech se však tento druh topení již nachází ve stavu za hranicí své životnosti. Jak staré vafky snadno modernizovat?

Výrobci staré vafky postupně inovují, na trhu tak najdete celou řadu moderních a designově pěkných plynových topidel (hledejte třeba oblíbenou značku Gamat). Důležité je, že výrobci u svých kamen většinou dodržují umístění montážních bodů, staré vafky tedy snadno nahradíte novými stejné značky, aniž byste museli dělat nějaké složité úpravy v místě instalace.Staré vafky můžete nahradit jejich moderním provedením, které nabízí stejné funkce, ale má mnohem lepší design. Na výběr však máte i topidla s elektronickým řízením, jež nepotřebují věčný plamínek a je možné je připojit třeba na chytrý termostat. Výrobci dokonce nabízejí i vafky s pohledem na oheň – tedy spíš na jeho imitaci.

Wim Hof učí lidi posilovat imunitu. Češi díky němu začínají mít rádi zimu. Najdete na Spotify i na YouTube.


Moderní plynová topidla mají své výhody, pravdou však zůstává, že nejde o zrovna úsporný druh vytápění. Pokud byste se do modernizace topení chtěli pustit naplno, nejlepší variantou je nahrazení starých plynových topidel moderním kondenzačním plynovým kotlem a kvalitními nízkoteplotními radiátory. Takové vytápění bude samozřejmě mnohem úspornější.

---
https://www.eon.cz/radce/vytapeni-a-vetrani/usporne-vytapeni/co-je-to-ekvitermni-regulace-vytapeni/
#
                Co je to ekvitermní regulace vytápění
            - Ekvitermní regulace je způsob řízení výkonu kotle podle aktuální teploty venkovního vzduchu.
- Intenzita vytápění tedy odpovídá aktuálnímu počasí.
- Ekvitermní regulace může ušetřit náklady na vytápění.
- Důležité je ovšem dobře stanovit takzvanou ekvitermní křivku a kotel musí tento způsob regulace podporovat.
**Proč je to důležité**
Jako ekvitermní regulace se označuje řízení topení na základě aktuální venkovní teploty vzduchu. Řídicí jednotka kotle zpracovává údaje z venkovního čidla teploty a s jejich pomocí pak automaticky přizpůsobuje teplotu otopné vody (vody v radiátoru) aktuální potřebě. Díky tomu, že výkon otopné soustavy je regulován přesně podle aktuálních teplotních podmínek, mohou provozovatelé ušetřit náklady na vytápění.Princip ekvitermní regulace je jednoduchý. Při nižší venkovní teplotě je požadována vyšší teplota topné vody, aby došlo k rovnováze mezi dodaným teplem a tepelnými ztrátami interiéru místnosti, a teplota v místnosti tak zůstala konstantní. Stručně řečeno, vaše topení topí podle toho, jak moc je venku chladno.

Pro každý dům je ale nejdříve nutné stanovit takzvanou ekvitermní křivku, která popisuje závislost teplot otopné vody a venkovního vzduchu. Na základě stanovené ekvitermní křivky pak řídicí jednotka kotle intenzitu vytápění reguluje. Ekvitermní křivku může stanovit odborník – projektant vytápění nebo energeticky poradce – na základě energetických ztrát vašeho domu.Ekvitermní regulaci mohou využívat nejen majitelé kotlů, ale také bytové domy napojené na centrální zásobování teplem. 

Při využití ekvitermní regulace vytápění není většinou potřeba příliš vysoká teplota otopné vody. Je to dáno tím, že skutečně mrazivých dnů, kdy je potřeba velký výkon vytápění, je obvykle jen několik do roka. Nižší teplota otopné vody nejen znamená úsporu paliva a tedy i nižší náklady na vytápění, ale také velkou výhodu pro plynové kondenzační kotle. Ty totiž s nižší teplotou vody pracují nejúsporněji a díky ekvitermní regulaci mohou v nejúspornějším režimu pracovat déle. Ekvitermní regulaci samozřejmě zvládá i náš E.ON kondenzační kotel. 

---
https://www.eon.cz/radce/vytapeni-a-vetrani/usporne-vetrani/co-je-rekuperace/
#
                Co je rekuperace tepla
            - Aktivní větrání s rekuperací tepla  zajišťuje stále čerstvý vzduch v domácnosti bez zbytečných tepelných ztrát. 
- Rekuperace tepla znamená, že odcházející vydýchaný vzduch předá své teplo čerstvému vzduchu zvenku. Tím se šetří energie potřebná na vytápění.
**Proč je to důležité**
Termínem rekuperace označujeme proces zpětného získávání energie. Pokud jde o elektřinu, využívají rekuperaci třeba elektromobily nebo další elektrické dopravní prostředky, které při brzdění motorem vyrábí elektřinu. Tou pak třeba nabíjí svou baterii nebo ji vrací do sítě. Další velkou oblastí je právě rekuperace tepla. 

Domácí rekuperační jednotka neustále přivádí zvenčí čerstvý vzduch, ale přitom využívá tepelnou energii vydýchaných plynů, kterou ponechává vevnitř. Při takovémto automatizovaném větrání ztrácíme jenom menšinu drahocenného tepla, takže ušetříme za elektřinu, plyn nebo jiné palivo. Můžeme zvolit takzvané pasivní nebo aktivní řešení, dále existují centrální i decentrální jednotky. Srovnejme základní možnosti.

Pasivní rekuperace vede proudy vydýchaného a čistého vzduchu tak, aby kolem sebe prošly výměníkem. Než „odpadní“ plyny odejdou, předají část svojí tepelné energie čerstvé dodávce. Takový systém bývá poměrně levný.Aktivní systém pracuje chytřeji. „Odpadní“ plyny procházejí studeným výparníkem tepelného čerpadla a než odejdou mimo dům, předají tady většinu svojí tepelné energie (včetně kondenzačního tepla vodní páry) chladivu. To je následně stlačeno kompresorem, načež zahřeje kondenzátor, na který zvenčí přichází čistý vzduch. Aktivní rekuperace je dražší ale účinnější. V horkých letních dnech může fungovat obráceně, aby ochlazením čerstvého vzduchu nahradila tradiční klimatizaci.

Centrální větrací systém s rekuperací předává vydýchané teplo čerstvému vzduchu na jednom místě, kde se sbíhá potrubí vedoucí celým domem.Naopak decentrální řešení žádnou hlavní jednotku nemá. V obvodovém zdivu je instalováno několik samostatných výměníků. Když některá lokální rekuperace vzduchu přestane fungovat, stále ještě mohou pracovat a vnitřek objektu větrat další jednotky.

---
https://www.eon.cz/radce/vytapeni-a-vetrani/tepelna-cerpadla/co-je-topny-faktor-tepelneho-cerpadla/
#
                Co je topný faktor tepelného čerpadla
            - Topný faktor je číslo, které ukazuje, kolik tepelné čerpadlo vyrobí tepla při dané spotřebě elektřiny.
- Například tepelné čerpadlo s topným faktorem 4 vyrobí z jedné kWh elektřiny 4 kWh tepla.
- Lepší vypovídací hodnotu o ekonomice provozu tepelného čerpadla má takzvaný sezonní topný faktor, který zohledňuje celoroční provoz tepelného čerpadla.
- Při výběru tepelného čerpadla se proto zaměřte právě na hodnotu SCOP, která lépe vypovídá o tom, kolik tepla vám dané zařízení vyrobí.
- Například tepelné čerpadlo se SCOP 4,3 vyrobí při roční spotřebě 5 MWh elektřiny 21,5 MWh tepla (5 × 4,3 = 21,5).
- Čím vyšší je hodnota SCOP, tím levněji budete tepelné čerpadlo provozovat. 
**Proč je to důležité**
Podle výše topného faktoru poznáte, jak je tepelné čerpadlo účinné. Pokud bude mít tepelné čerpadlo vyšší topný faktor, vyrobí ze spotřebované elektřiny více tepla. Při samotném provozu může ale hodně kolísat v závislosti na okolních podmínkách, především na venkovní teplotě.Větší vypovídací hodnotu o finanční náročnosti provozu čerpadla má proto sezónní topný faktor SCOP. Ten je průměrem hodnot topného faktoru v průběhu celého roku a zohledňuje vliv teplotních změn. 

Při výběru tepelného čerpadla se proto zaměřte právě na hodnotu SCOP, která lépe vypovídá o tom, kolik tepla vám dané zařízení vyrobí.Například tepelné čerpadlo se SCOP 4,3 vyrobí při roční spotřebě 5 MWh elektřiny 21,5 MWh tepla (5 × 4,3 = 21,5).Čím vyšší je hodnota SCOP, tím levněji budete tepelné čerpadlo provozovat. 


Zdroj tepla
Roční spotřeba energie na vytápění
Náklady na energie

Elektrokotel
13 MWh
45 500 Kč
Plynový kotel
13 MWh
48 100 Kč
Tepelné čerpadlo (SCOP 4,3)
3 MWh
10 500 Kč
V tabulce porovnáváme náklady na vytápění novostavby rodinného domu s tepelnou ztrátou 6 kW a roční spotřebou energie na vytápění 13 MWh. Cena elektřiny 3,50 Kč/kWh, cena plynu 3,70 Kč/kWh. Všechny údaje jsou jen orientační, ceny energií se mohou měnit.

---
https://www.eon.cz/radce/vytapeni-a-vetrani/vytapeni-elektrinou/co-jsou-salave-panely/
#
                Co jsou sálavé panely
            - Sálavé vytápění šetří energii a designově doplňuje interiér.
- Sálavé vytápění zajišťuje rovnoměrné rozložení teplot v místnosti.
- Díky sníženému proudění vzduchu v interiéru se též snižuje zdravotní riziko, například alergií nebo astmatu.
**Proč je to důležité**
Oproti běžným teplovzdušným konvektorům fungují sálavé panely na jiném principu. Tepelná energie se u nich šíří formou elektromagnetického záření. Záření se na teplo promění až ve chvíli, kdy dopadne na předměty, osoby a celkový prostor ve vytápěné místnosti. Při takové formě vytápění jsou předměty a plochy teplejší než vzduch, u běžného vytápění je to naopak. Pocitově tento princip vytváří tepelnou pohodu i při nižší teplotě vzduchu.Sálavé topení dokáže navodit tepelnou pohodu už při nižších teplotách vzduchu, což umožní nemalou úsporu na energiích. Teplotní rozdíl mezi podlahou a stropem je u sálavého topení pouze 1–2 °C.

Vytápění pomocí sálavých panelů lze podle umístění rozdělit na stěnové a stropní. Nejčastějším materiálem, ze kterého jsou panely vyráběny, je ocel nebo hliníkový plech. Ze zadní strany je panel tepelně izolován.Zejména stěnové panely jsou vhodné do interiéru, v němž není žádoucí provádět stavební úpravy. Stěnové panely se zavěšují s odstupem od stěny, což umožňuje využít sdílené teplo ze zadní strany panelu. Nedoporučuje se stěnové sálavé panely instalovat proti oknu, zvyšuje se tak tepelná ztráta a ubývá teplo vytápěného prostoru.Výhodou stěnových sálavých panelů je velká vzhledová variabilita. Zájemce si tak může vybrat z celé řady nejrůznějších designů – od spíše nenápadných až po trochu extravagantní.Sálavé panely drží krok s moderním designem, v interiéru tak spojují funkčnost s estetickým doplňkem. K dostání jsou i luxusní verze ze skla nebo mramoru, neboť i tyto materiály jsou pro přenos tepla vhodné. Mramorové panely mají o něco vyšší schopnost akumulace tepla, ty skleněné pak mají schopnost akumulace menší, protože jejich přední deska je tenčí.

---
https://www.eon.cz/radce/vytapeni-a-vetrani/tepelna-cerpadla/jak-vybrat-nejvhodnejsi-tepelne-cerpadlo/
#
                Jak vybrat nejvhodnější tepelné čerpadlo
            - Výběr tepelného čerpadla není jednoduchý a hodí se ho konzultovat s odborníkem.
- Zajímat by vás měl hlavně sezónní topný faktor, který vypovídá o tom, kolikrát více vám tepelné čerpadlo vyrobí při dané spotřebě elektřiny tepla.
- Nejčastěji se využívají tepelná čerpadla vzduch-voda a země-voda. 
- Teplo se za určitých podmínek vyskytuje všude kolem nás. Jde tak o dobře dostupný obnovitelný zdroj, který levně a komfortně umí využít tepelné čerpadlo. Energii totiž odebírá ze země, vzduchu nebo podzemní vody a teplo z těchto zdrojů využívá k ohřívání otopné vody. 
- Výběr typu čerpadla je nutné podřídit dostupným podmínkám. Nejčastěji se používají tepelná čerpadla typu vzduch-voda, které čerpají teplo z okolního vzduchu. 
- Tepelná čerpadla typu země-voda využívají teplo ze zemního vrtu nebo kolektoru. Pracují velmi efektivně, ale vybudování kolektoru nebo vrtu něco stojí. 
- Správný výběr tepelného čerpadla není jednoduchý. Každý dům je jiný, a je proto důležité vybrat takové tepelné čerpadlo, která vám nejlépe "sedne". Nechte si proto poradit od odborníků, třeba právě od nás. S výběrem a instalací nejlepšího tepelného čerpadla vám rádi pomůžeme. 
**Proč je to důležité**
Tepelné čerpadlo je moderní a ekologickou technologií pro vytápění a ohřev vody v domácnosti. Využívá volně dostupné přírodní zdroje a má nízkou spotřebu elektřiny. Navíc ušetříte oproti plynovému kotli nebo přímotopu až ⅔ provozních nákladů a k tomu ve výhodné sazbě D56d s 22 hodinami elektřiny v nízkém tarifu. Je ale důležité zohlednit hned několik faktorů, než si tepelné čerpadlo necháte nainstalovat.

Teplo se za určitých podmínek vyskytuje všude kolem nás. Jde tak o dobře dostupný obnovitelný zdroj, který levně a komfortně umí využít tepelné čerpadlo. Energii totiž odebírá ze země, vzduchu nebo podzemní vody a teplo z těchto zdrojů využívá k ohřívání otopné vody. Výběr typu čerpadla je nutné podřídit dostupným podmínkám. Nejčastěji se používají tepelná čerpadla typu vzduch-voda, které čerpají teplo z okolního vzduchu. Tepelná čerpadla typu země-voda využívají teplo ze zemního vrtu nebo kolektoru. Pracují velmi efektivně, ale vybudování kolektoru nebo vrtu něco stojí. Správný výběr tepelného čerpadla není jednoduchý. Každý dům je jiný, a je proto důležité vybrat takové tepelné čerpadlo, která vám nejlépe "sedne". Nechte si proto poradit od odborníků, třeba právě od nás. S výběrem a instalací nejlepšího tepelného čerpadla vám rádi pomůžeme. 

Klíčovým ukazatelem úspornosti provozu je topný faktor tepelného čerpadla (Coefficient of Performance 2, 3, 4, atd.). Jde o poměr získané tepelné energie k dodané elektrické energii, která čerpadlo pohání. Například při roční spotřebě 10 000 kWh tepelné energie si topný faktor 4 vyžádá na provoz 2 500 kWh. U topného faktoru 2 je to pak 5 000 kWh. Čím vyšší topný faktor, tím úspornější tepelné čerpadlo je. Přímotop si pro srovnání vyžádá 10 000 kWh a to jsou roční náklady 60 000 Kč. Větší vypovídací hodnotu má takzvaný sezónní topný faktor (SCOP) tepelného čerpadla, který zohledňuje jeho celoroční provoz. Dobrý prodejce vám ho sdělí.

Topný faktor
Spotřeba elektřiny
Náklady2
5 000 kWh
17 500 Kč
4
2 500 kWh
8 750 KčSrovnání je orientační. Počítáno je s cenou elektřiny 3,50 Kč/kWh.

---
https://www.eon.cz/radce/vytapeni-a-vetrani/usporne-vetrani/jak-spravne-vetrat/
#
                Jak správně větrat
            - Během topné sezóny nestačí pouze správně topit, stejně důležité je i větrání.
- Nesprávné větrání vás může ročně stát i stovky korun navíc za vytápění. 
- Výměna vzduchu zabraňuje nežádoucí koncentraci CO2. 
- Větrejte krátce, intenzivně a často - klidně i jednou za dvě hodiny.
- Větrejte krátce, ale intenzivně. Ideálně otevřete všechna okna do průvanu.
- V zimních měsících postačí větrat jen pár minut. Vzduch v místnosti se sice ochladí, ale stěny zůstanou teplé. Čerstvý chladný vzduch se pak záhy prohřeje.
- Pravidelnost je základ úspěchu.
- Větrejte dřív, než se dostaví pocit „vydýchaného” vzduchu, to už je pozdě.
- Jakmile se v interiéru koncentrace vydechovaného CO2 zvýší, začneme být unavení a někoho může bolet hlava. Vyšší koncentrace oxidu uhličitého ve vzduchu má také negativní vliv na soustředění.   
- Málo - větráme jen ventilací, mikrovětráním nebo zlehka pootevřeným oknem
- Dlouho - máte příliš dlouho otevřené okno, topíte a zároveň zlehka větráte
- 
Krátce - krátkou dobu, klidně jen dvě minuty a méně

- Pořádně - dokořán otevřenými okny, dveřmi, využít můžete třeba i průvan
- Často - jednou za dvě tři hodiny 
- Kvalitní větrání vyžaduje kuchyně, koupelna a ložnice.
- Vydýchaný vzduch v místnosti, kde spíme, výrazně ovlivňuje kvalitu našeho spánku.
- Pokud chcete mít o kvalitě vzduchu ve vaší domácnosti přehled, doporučujeme pořízení elektronického měřiče koncentrace CO2. Jde ale o poměrně drahé zařízení (stojí cca 3000 Kč).
**Proč je to důležité**
Lidé často podceňují správné větrání. Čerstvý vzduch je přitom jedním z hlavních faktorů pohody a kvalitního prostředí v místnosti. V nevětrané obývané místnosti záhy stoupá koncentrace oxidu uhličitého, následkem je pak zvýšená únava a bolesti hlavy. Dvě osoby v běžném nevětraném obýváku vzduch vydýchají zhruba již za hodinu a půl! Větrat je tedy potřeba mnohem častěji, než by se na první pohled mohlo zdát.Nesprávné větrání = větší náklady na energieDůležité je ale větrat správně. Lidé často větrají tak, že jen maličko ale na dlouhou dobu pootevřou okno a neztlumí topení. A to je špatně, protože se příliš ochlazuje okolí oken a topení topí zbytečně, což nakonec vede k větším nákladům na energie. Některá okna nabízí takzvané mikrovětrání, kdy jen pootočíte kličkou a mezi oknem a rámem vznikne drobná štěrbina, kterou dovnitř proudí trochu vzduchu. Na mikrovětrání v zimě také raději zapomeňte, protože nevětrá, ale pouze ochlazuje rám a zeď u okna, kde se může navíc kondenzovat voda a růst plísně.

Větrejte krátce, ale intenzivně. Ideálně otevřete všechna okna do průvanu.V zimních měsících postačí větrat jen pár minut. Vzduch v místnosti se sice ochladí, ale stěny zůstanou teplé. Čerstvý chladný vzduch se pak záhy prohřeje.Pravidelnost je základ úspěchu.Větrejte dřív, než se dostaví pocit „vydýchaného” vzduchu, to už je pozdě.Jakmile se v interiéru koncentrace vydechovaného CO2 zvýší, začneme být unavení a někoho může bolet hlava. Vyšší koncentrace oxidu uhličitého ve vzduchu má také negativní vliv na soustředění.   

Špatně:

Málo - větráme jen ventilací, mikrovětráním nebo zlehka pootevřeným oknem
Dlouho - máte příliš dlouho otevřené okno, topíte a zároveň zlehka větráte

Dobře:


Krátce - krátkou dobu, klidně jen dvě minuty a méně

Pořádně - dokořán otevřenými okny, dveřmi, využít můžete třeba i průvanČasto - jednou za dvě tři hodiny 


Kvalitní větrání vyžaduje kuchyně, koupelna a ložnice.Vydýchaný vzduch v místnosti, kde spíme, výrazně ovlivňuje kvalitu našeho spánku.Pokud chcete mít o kvalitě vzduchu ve vaší domácnosti přehled, doporučujeme pořízení elektronického měřiče koncentrace CO2. Jde ale o poměrně drahé zařízení (stojí cca 3000 Kč).

---
https://www.eon.cz/radce/chytra-domacnost/chytra-mesta/co-jsou-a-co-umi-chytre-zasuvky/
#
                Co jsou a co umí chytré zásuvky
            - Chytré zásuvky umožňují vypnutí a zapnutí zapojeného zařízení na dálku. Stačí k tomu chytrý telefon, tablet nebo webový prohlížeč v počítači. 
- Nejčastěji fungují chytré zásuvky v rámci připojení na domácí Wi-Fi nebo přes Bluetooth. Pokročilejší verze využívají mobilní sítě GSM. 
- Po stažení bezplatné mobilní aplikace máte kontrolu jak nad zapojenými spotřebiči, tak nad vašimi výdaji za elektřinu.

- Podobně jako u chytrých žárovek je instalace chytré zásuvky velmi snadná. Lze ji jednoduše zasunout do vaší stávající zásuvky a běžně zapojit daný spotřebič. Adaptér následně zapíná a vypíná proud dle vámi nastavených požadavků. 
- Nejčastěji tyto zásuvky fungují a ovládají se přes připojení na domácí Wi-Fi nebo Bluetooth s pomocí jakéhokoliv tabletu či počítače.  
- Po připojení si stačí stáhnout bezplatnou mobilní aplikaci, díky níž získáte nejen přehled o svých výdajích za elektřinu, ale i větší kontrolu nad připojenými spotřebiči. 
- Aplikace nabízí mimo jiné informace o spotřebě energie a zobrazení statistik. Umožňuje i vytvoření časového rozvrhu pro vypínání a zapínání zapojených spotřebičů.  
- Mezi další funkce chytrých zásuvek pak patří ochrana proti přehřátí a vestavěná krytka pro ochranu dětí před zásahem elektrickým proudem. 

**Proč je to důležité**
Díky chytrým zásuvkám už nemusíte být nervózní, zda jste doma nenechali zapnutou kupříkladu kulmu na vlasy. Umožní vám totiž získat dokonalý přehled o zapojených spotřebičích, i když zrovna nejste v pohodlí vašeho domova. 


Podobně jako u chytrých žárovek je instalace chytré zásuvky velmi snadná. Lze ji jednoduše zasunout do vaší stávající zásuvky a běžně zapojit daný spotřebič. Adaptér následně zapíná a vypíná proud dle vámi nastavených požadavků. Nejčastěji tyto zásuvky fungují a ovládají se přes připojení na domácí Wi-Fi nebo Bluetooth s pomocí jakéhokoliv tabletu či počítače.  Po připojení si stačí stáhnout bezplatnou mobilní aplikaci, díky níž získáte nejen přehled o svých výdajích za elektřinu, ale i větší kontrolu nad připojenými spotřebiči. Aplikace nabízí mimo jiné informace o spotřebě energie a zobrazení statistik. Umožňuje i vytvoření časového rozvrhu pro vypínání a zapínání zapojených spotřebičů.  Mezi další funkce chytrých zásuvek pak patří ochrana proti přehřátí a vestavěná krytka pro ochranu dětí před zásahem elektrickým proudem. 


Robot, který vám umyje okna nebo lednička, co sama nakupuje. Najdete na Spotify i na YouTube.



---
https://www.eon.cz/radce/alternativni-doprava/elektromobily/jak-obtizna-je-prestavba-na-elektromobil/
#
                Jak obtížná je přestavba na elektromobil
            - Pokud jste technicky zdatní, můžete svůj vůz přestavět na elektromobil.
- Přestavbu dělají ale i profesionální firmy.
- Provozní náklady přestavba sníží na čtvrtinu.
**Proč je to důležité**
Nechcete si kupovat nový elektromobil a pokoušíte se na něj přestavět své auto? Jde to, ale není to úplně levná záležitost. Problémem pak může být i legislativa a instalace správných technologií. Provoz takových vozidel pak stejně nemusí být legální. 

V dnešní době už není problém přestavět na elektromobil jakékoliv zánovní auto na benzín nebo diesel. Průměrná cena u profesionální firmy je okolo 200 000 Kč. Pokud jste šikovní kutilové, můžete si vše pořídit a instalovat sami. A nebo využít sety, které už některé automobilky na konkrétní modely prodávají. Set prostě jen podle dodaného návodu přiděláte k danému vozu. Přestavby klasických aut na elektromobil ale nejsou moc časté a v praxi s sebou nesou spoustu problémů a nevýhod. S tím, jak se trhu budou objevovat i levnější elektromobily, budou přestavby běžných aut na elektropohon spíš jen kuriozitou.  

---
https://www.eon.cz/radce/vytapeni-a-vetrani/usporne-vetrani/jak-merit-koncentraci-oxidu-uhliciteho-v-domacnosti/
#
                Jak měřit koncentraci oxidu uhličitého v domácnosti
            - Většina domácností větrá málo a špatně. Kvalitu vzduchu ovlivňuje vysoká koncentrace CO2, který se hromadí v uzavřených prostorách.
- Zvýšená koncentrace oxidu uhličitého ve vzduchu způsobuje únavu i bolesti hlavy a má vliv rovněž na kvalitu spánku.
- Pro lepší přehled a předcházení zdravotním potížím je vhodné používat měřič CO2.
**Proč je to důležité**
Vlivem dýchání se v nevětrané místnosti rychle zvyšuje koncentrace oxidu uhličitého (CO2), kterou běžně vnímáme jako „těžký vzduch“ zvyšující únavu. Například dvě osoby v běžném obývacím pokoji zvýší koncentraci CO2 na škodlivou úroveň již za několik desítek minut. Řešením je časté větrání, využít lze i měřiče koncentrace CO2. Pořizovací cena takového zařízení se pohybuje kolem 3 000 Kč.

Koncentrace oxidu uhličitého se vyjadřuje v jednotkách ppm (parts per milion), někdy však také v mg/m3 nebo v procentech. Přepočet těchto jednotek je následující:1 000 ppm = 1 800 mg/m3 = 0,1 %. Obecně se uvádí, že člověka negativně ovlivňuje překročení koncentrace 1 000 ppm, kdy se cítíme ospale. Po překročení 2 000 ppm nastává špatná schopnost koncentrace a bolesti hlavy. Nad 5 000 ppm se objevuje i zrychlený tep. Koncentrace přesahující 45 000 ppm poté vedou ke ztrátě vědomí a následné smrti.

Pro lepší přehled a předcházení škodlivému vzduchu v domácnosti jsou dostupné různé měřiče. Nejčastěji se pro měření koncentrace oxidu uhličitého ve vzduchu používají ty elektronické. Ve srovnání třeba s běžnými elektronickými teploměry a vlhkoměry jde ale o zařízení trochu vyšší cenové kategorie.Mezi kvalitní zařízení patří Wöhler CDL 210, měřiče Voltcraft nebo třeba meteostanice NetAtmo, která disponuje více funkcemi. Pořizovací cena u všech uvedených značek se pohybuje v řádu několika tisíc korun. Multifunkční zařízení však dokážou změřit teplotu, vlhkost vzduchu a koncentraci CO2. Naměřené hodnoty navíc umějí přístroje i zaznamenávat, například pro další zpracování v počítači. 

---
